<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 19. nov 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20251119' class='lcDEN feria wd3' title='19. november 2025'>
<h1 class='lcDENtitul'>
<div class='lcDATUM'>
<span class='lcWD'>Streda</span>
<span class='lcDMY'>
<span class='lcMD' title='Streda 33. týždňa v_Cezročnom období '>19</span> <a href="2025-11.html" title="november 2025" class='lcMY'>november 2025</a>
</span>
<span class='lcND'>meniny: Alžbeta</span>
</div>
<a class='lcPREV'  href='2025-11-18.html' title='Predchádzajúci deň'>«</a>
<a class='lcNEXT'  href='2025-11-20.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Streda 33. týždňa v&nbsp;Cezročnom období
<span class='lcFARBA G' title='Liturgická farba: Zelená'>Z</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Druhej knihy Machabejcov'>2 Mach 7, 1. 20-31</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 17, 1. 5-6. 8+15</p>
<p class='lcRESPblock'><span class='lcRESP'>R.:</span> <span class='lcVERS'>Až raz vstanem zo sna, uzriem tvoju tvár, Pane.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 19, 11-28</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Ja som si vás vyvolil, aby ste išli a&nbsp;prinášali ovocie a&nbsp;aby vaše ovocie zostalo, hovorí Pán.</span></p>

</div>
</div>
</div>
<div class='lcBODY'>
<div class="lcLINE">
<div id='c_2Mach7_1_20-31' class="lcCITANIE" title='Čítanie z Druhej knihy Machabejcov'><h4>Čítanie z&nbsp;Druhej knihy Machabejcov 	<span><a href='http://dkc.kbs.sk/?in=2Mach7,1' class='away' title='Zobrazí kontext čítania v Biblii'>2 Mach 7, 1</a>. 20-31</span></h4>
<h5>Stvoriteľ sveta vám dá opäť dych a&nbsp;život</h5>
<p>Zatkli sedem bratov aj ich matku. Kráľ ich dal trýzniť korbáčmi a&nbsp;remeňmi, a&nbsp;tak ich chcel donútiť jesť zakázané bravčové mäso.</p>
<p>Ale najväčší obdiv a&nbsp;úctivú spomienku si zaslúži ich matka. Veď videla za jediný deň zomierať sedem svojich synov a&nbsp;znášala to vyrovnane, pre nádej, ktorú mala v&nbsp;Pánovi. Každého osve povzbudzovala v&nbsp;materinskej reči. Naplnená hrdinským zmýšľaním svoju ženskú dušu upevňovala mužskou odvahou a&nbsp;hovorila im: „Neviem, ako ste sa objavili v&nbsp;mojom lone; ja som vám nedarovala ani dych ani život, ani vaše údy som neusporiadala ja, ale stvoriteľ sveta; on stvárňuje život človeka a&nbsp;dáva pôvod všetkému; on vám vo svojom milosrdenstve dá opäť dych a&nbsp;život, lebo vy teraz kvôli jeho zákonom nedbáte na seba.“</p>
<p>Antiochus bol presvedčený, že ním pohŕda, a&nbsp;ťažko znášal jej vyčítavý hlas. Už ostal len najmladší; a&nbsp;on ho nielen slovami prehováral, ale aj prísahou uisťoval, že ho urobí bohatým a&nbsp;šťastným, ak odpadne od otcovských zákonov, že bude jeho priateľom a&nbsp;zverí mu úrad. No mladík akoby ho ani nepočul. Preto si kráľ predvolal matku a&nbsp;naliehal na ňu, aby chlapca presvedčila a&nbsp;zachránila.</p>
<p>Keď ju dlho prehováral, sľúbila, že presvedčí svojho syna. Sklonila sa k&nbsp;nemu a&nbsp;na posmech ukrutnému tyranovi vravela v&nbsp;materinskej reči: „Syn môj, zmiluj sa nado mnou; ja som ťa deväť mesiacov nosila v&nbsp;živote, tri roky pridájala, živila som ťa a&nbsp;starostlivo opatrovala až do tohto veku. Prosím ťa, dieťa moje, pozri na nebo a&nbsp;na zem a&nbsp;na všetko, čo je v&nbsp;nich, a&nbsp;poznáš, že ich Boh stvoril z&nbsp;ničoho a&nbsp;že takisto povstalo ľudské pokolenie. Neboj sa tohoto kata, ale buď hoden svojich bratov a&nbsp;prijmi smrť, aby som ťa v&nbsp;deň onoho zmilovania opäť získala aj s&nbsp;tvojimi bratmi.“</p>
<p>Sotva prestala hovoriť, mladík vyhlásil: „Na čo čakáte? Kráľov rozkaz neposlúchnem; poslúcham iba príkazy zákona, ktorý dostali naši otcovia skrze Mojžiša. Ale ty, čo vymýšľaš to najhoršie proti Hebrejom, neujdeš Božej ruke.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z17_1_5-6_8_15' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Až raz vstanem zo sna, uzriem tvoju tvár, Pane.</span></p><h4>Responzóriový žalm 	<span><a href='http://dkc.kbs.sk/?in=Ž17,1' class='away' title='Zobrazí kontext čítania v Biblii'>Ž 17, 1</a>. 5-6. 8+15</span></h4>
<div>Vypočuj, Pane, moju spravodlivú žiadosť, *<br />
všimni si moju prosbu pokornú.<br />
Nakloň sluch k&nbsp;mojej modlitbe, *<br />
čo plynie z&nbsp;perí úprimných.	<var>R.</var><br />
Pevne drž moje kroky na svojich chodníkoch, *<br />
aby moje nohy nezakolísali.<br />
K&nbsp;tebe, Bože, volám, lebo ty ma vyslyšíš. *<br />
Nakloň ku mne sluch a&nbsp;vypočuj moje slová.	<var>R.</var><br />
Chráň ma ako zrenicu oka, *<br />
skry ma v&nbsp;tôni svojich perutí.<br />
Ja však v&nbsp;spravodlivosti uzriem tvoju tvár *<br />
a&nbsp;až raz vstanem zo sna,<br />
nasýtim sa pohľadom na teba.	<var>R.</var></div>
</div>
</div>
<div class="lcLINE">
<div id='c_Lk19_11-28' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Ja som si vás vyvolil, aby ste išli a&nbsp;prinášali ovocie a&nbsp;aby vaše ovocie zostalo, hovorí Pán.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk19,11' class='away' title='Zobrazí kontext čítania v Biblii'>Lk 19, 11</a>-28</span></h4>
<h5>Prečo si nedal moje peniaze peňazomencom?</h5>
<p>Ježiš pridal ešte podobenstvo, lebo bol blízko Jeruzalema a&nbsp;oni si mysleli, že sa už zjaví Božie kráľovstvo. A&nbsp;tak povedal: „Istý človek vznešeného pôvodu odchádzal do ďalekej krajiny prevziať kráľovstvo a&nbsp;potom sa mal vrátiť. Zavolal si svojich desiatich sluhov, dal im desať mín a&nbsp;povedal im: ‚Obchodujte, kým sa nevrátim!‘</p>
<p>Ale jeho občania ho nenávideli a&nbsp;vyslali za ním posolstvo s&nbsp;odkazom: ‚Nechceme, aby tento nad nami kraľoval.‘</p>
<p>Keď sa po prevzatí kráľovstva vrátil, dal si zavolať sluhov, ktorým dal peniaze, aby zistil, koľko kto získal.</p>
<p>Prišiel prvý a&nbsp;vravel: ‚Pane, tvoja mína získala desať mín.‘ On mu povedal: ‚Správne, dobrý sluha; pretože si bol verný v&nbsp;maličkosti, maj moc nad desiatimi mestami.‘</p>
<p>Prišiel druhý a&nbsp;vravel: ‚Pane, tvoja mína vyniesla päť mín.‘ Aj tomuto povedal: ‚Ty maj moc nad piatimi mestami.‘ Iný prišiel a&nbsp;hovoril: ‚Pane, hľa, tvoja mína. Mal som ju uloženú v&nbsp;šatke; bál som sa ťa, lebo si prísny človek: berieš, čo si si neuložil, a&nbsp;žneš, čo si nezasial.‘</p>
<p>On mu povedal: ‚Zlý sluha! Podľa tvojich vlastných slov ťa súdim. Vedel si, že som prísny človek, že beriem, čo som si neuložil, a&nbsp;žnem, čo som nezasial? Prečo si teda nedal moje peniaze peňazomencom a&nbsp;ja by som si ich bol po návrate vybral aj s&nbsp;úrokmi?‘</p>
<p>A&nbsp;tým, čo tam stáli, povedal: ‚Vezmite mu mínu a&nbsp;dajte ju tomu, čo má desať mín.‘</p>
<p>Oni mu vraveli: ‚Pane, veď má desať mín!‘</p>
<p>Hovorím vám: ‚Každému, kto má, ešte sa pridá, ale kto nemá, tomu sa vezme aj to, čo má. A&nbsp;mojich nepriateľov, čo nechceli, aby som nad nimi kraľoval, priveďte sem a&nbsp;pobite ich predo mnou!‘“</p>
<p>Ako to povedal, išiel popredku a&nbsp;uberal sa do Jeruzalema.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>