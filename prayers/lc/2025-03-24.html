<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 24. mar 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250324' class='lcDEN feria wd1' title='24. marec 2025'>
<h1 class='lcDENtitul'>
<div class='lcDATUM'>
<span class='lcWD'>Pondelok</span>
<span class='lcDMY'>
<span class='lcMD' title='Pondelok po 3. pôstnej nedeli '>24</span> <a href="2025-03.html" title="marec 2025" class='lcMY'>marec 2025</a>
</span>
<span class='lcND'>meniny: Gabriel</span>
</div>
<a class='lcPREV'  href='2025-03-23.html' title='Predchádzajúci deň'>«</a>
<a class='lcNEXT'  href='2025-03-25.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-PO'>
<div class='lcHEAD'>
<h2 title='Pôstne obdobie; lit. rok: 2025; ned./fer. cyklus: C/I'>
<span>
Pondelok po 3. pôstnej nedeli
<span class='lcFARBA V' title='Liturgická farba: Fialová'>F</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Druhej knihy Kráľov'>2 Kr 5, 1-15a</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 42, 2. 3; 43, 3. 4</p>
<p class='lcRESPblock'><span class='lcRESP'>R.:</span> <span class='lcVERS'>Po Bohu žízni moja duša, po Bohu živom.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 4, 24-30</p>
</div><p class='lcVPEblock'><span class='lcVPE'>Sláva ti, Kriste, ty Božie Slovo.</span> <span class='lcVERS'>Spolieham sa na Pána, spolieham sa na jeho slovo; lebo u Pána je milosrdenstvo a&nbsp;hojné vykúpenie.</span></p>

</div>
</div>
</div>
<div class='lcNEXTalts hsx'><p>Ďalšie slávenia:</p>
<a href='#alt1' class='feria' title='Fakultatívne čítania na 3. pôstny týždeň'><span>&bull;</span> Fakultatívne čítania na 3. pôstny týždeň</a>
</div>
<div class='lcBODY'>
<div class="lcLINE">
<div id='c_2Kr5_1-15a' class="lcCITANIE" title='Čítanie z Druhej knihy Kráľov'><h4>Čítanie z&nbsp;Druhej knihy Kráľov 	<span><a href='http://dkc.kbs.sk/?in=2Kr5,1' class='away' title='Zobrazí kontext čítania v Biblii'>2 Kr 5, 1</a>-15a</span></h4>
<h5>Mnoho malomocných bolo v&nbsp;Izraeli, a&nbsp;ani jeden z&nbsp;nich nebol očistený, iba Sýrčan Náman (<a href="http://dkc.kbs.sk/?in=Lk4,27" target="_blank">Lk 4, 27</a>)</h5>
<p>Náman, vojenský veliteľ sýrskeho kráľa, bol význačný muž a&nbsp;jeho pán si ho vážil, lebo pomocou neho dal Pán Sýrii víťazstvo. Ale tento udatný muž bol malomocný.</p>
<p>Zo Sýrie raz vyrazil oddiel jazdcov a&nbsp;z&nbsp;izraelskej krajiny odvliekli do zajatia dievčatko, ktoré potom slúžilo Námanovej žene. Ono povedalo svojej panej: „Keby bol môj pán u&nbsp;proroka v&nbsp;Samárii, určite by ho oslobodil od malomocenstva.“</p>
<p>Náman šiel k&nbsp;svojmu pánovi a&nbsp;oznámil mu: „Takto a&nbsp;takto povedalo dievča z&nbsp;izraelskej krajiny.“</p>
<p>A&nbsp;sýrsky kráľ mu povedal: „Zober sa a&nbsp;choď, pošlem izraelskému kráľovi list.“</p>
<p>On išiel, vzal so sebou desať hrivien striebra, šesťtisíc šiklov zlata a&nbsp;desať oblekov a&nbsp;odovzdal izraelskému kráľovi list tohoto znenia: „Keď dostaneš tento list, vedz, že ti posielam svojho služobníka Námana, aby si ho oslobodil od malomocenstva!“</p>
<p>Keď izraelský kráľ list prečítal, roztrhol si rúcho a&nbsp;povedal: „Čo som Boh, aby som mohol zabíjať a&nbsp;oživovať, keď tento posiela ku mne človeka, aby som ho oslobodil od malomocenstva? Pozrite, očividne hľadá proti mne zámienku!“</p>
<p>Keď Boží muž Elizeus počul, že si izraelský kráľ roztrhol rúcho, poslal mu odkaz: „Prečo si si roztrhol rúcho? Nech príde ku mne a&nbsp;zvie, že je v&nbsp;Izraeli prorok.“</p>
<p>Náman teda šiel s&nbsp;koňmi a&nbsp;vozmi a&nbsp;zastal predo dvermi Elizeovho domu. Elizeus poslal k&nbsp;nemu posla s&nbsp;odkazom: „Choď a&nbsp;okúp sa sedem ráz v&nbsp;Jordáne, potom ti telo ozdravie a&nbsp;budeš čistý!“</p>
<p>Náman sa nahneval a&nbsp;odišiel so slovami: „Myslel som si, že vyjde ku mne, bude vzývať meno Pána, svojho Boha, rukou sa dotkne malomocného miesta a&nbsp;uzdraví ma. Nie sú rieky Damasku Abana a&nbsp;Farfar lepšie než všetky rieky Izraela? Nemôžem sa v&nbsp;nich okúpať a&nbsp;očistiť?“</p>
<p>Obrátil sa a&nbsp;s&nbsp;hnevom odchádzal. Tu pristúpili k&nbsp;nemu jeho sluhovia a&nbsp;povedali mu: „Keby ti prorok rozkázal veľkú vec, iste by si to urobil. O&nbsp;to skôr tak urob, keď ti povedal: ‚Okúp sa a&nbsp;budeš čistý.‘“</p>
<p>Zostúpil teda a&nbsp;sedem ráz sa ponoril do Jordánu podľa slova Božieho muža. A&nbsp;jeho telo sa obnovilo ako telo malého dieťaťa a&nbsp;bol čistý.</p>
<p>Potom sa s&nbsp;celým sprievodom vrátil k&nbsp;Božiemu mužovi, zastal pred ním a&nbsp;povedal: „Teraz viem, že na celej zemi niet Boha, iba v&nbsp;Izraeli.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z42_2_3_43_3_4' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Po Bohu žízni moja duša, po Bohu živom.</span></p><h4>Responzóriový žalm 	<span><a href='http://dkc.kbs.sk/?in=Ž42,2' class='away' title='Zobrazí kontext čítania v Biblii'>Ž 42, 2</a>. 3; 43, 3. 4</span></h4>
<div>Ako jeleň dychtí za vodou z&nbsp;prameňa, *<br />
tak moja duša, Bože, túži za tebou.	<var>R.</var><br />
Po Bohu žízni moja duša, po Bohu živom; *<br />
kedyže už prídem k&nbsp;nemu a&nbsp;uzriem Božiu tvár?	<var>R.</var><br />
Zošli svoje svetlo a&nbsp;svoju pravdu; †<br />
ony nech ma sprevádzajú *<br />
a&nbsp;privedú na tvoj svätý vrch a&nbsp;do tvojich stánkov.	<var>R.</var><br />
I&nbsp;pristúpim k&nbsp;Božiemu oltáru, †<br />
k&nbsp;Bohu, ktorý ma napĺňa radosťou i&nbsp;plesaním, *<br />
a&nbsp;citarou ťa, Bože, môj Bože, zvelebím.	<var>R.</var></div>
</div>
</div>
<div class="lcLINE">
<div id='c_Lk4_24-30' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Sláva ti, Kriste, ty Božie Slovo.</span> <span class='lcVERS'>Spolieham sa na Pána, spolieham sa na jeho slovo; lebo u Pána je milosrdenstvo a&nbsp;hojné vykúpenie.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk4,24' class='away' title='Zobrazí kontext čítania v Biblii'>Lk 4, 24</a>-30</span></h4>
<h5>Ježiš nebol podobne ako Eliáš a&nbsp;Elizeus poslaný iba k&nbsp;Židom</h5>
<p>Keď Ježiš prišiel do Nazareta, povedal ľudu v&nbsp;synagóge: „Veru, hovorím vám: Ani jeden prorok nie je vzácny vo svojej vlasti. Ale vravím vám pravdu: Mnoho vdov bolo v&nbsp;Izraeli za dní Eliáša, keď sa zavrelo nebo na tri roky a&nbsp;šesť mesiacov a&nbsp;nastal veľký hlad po celej krajine. A&nbsp;ani k&nbsp;jednej z&nbsp;nich nebol poslaný Eliáš, iba k&nbsp;onej vdove do Sarepty v&nbsp;Sidone.</p>
<p>A&nbsp;mnoho malomocných bolo v&nbsp;Izraeli za proroka Elizea, a&nbsp;ani jeden z&nbsp;nich nebol očistený, iba Sýrčan Náman.“</p>
<p>Keď to počuli, všetkých v&nbsp;synagóge zachvátil hnev. Vstali, vyhnali ho z&nbsp;mesta a&nbsp;viedli ho až na zráz vrchu, na ktorom bolo ich mesto postavené, a&nbsp;odtiaľ ho chceli zhodiť. Ale on prešiel pomedzi nich a&nbsp;odišiel.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
<div id='alt1' class='lcDENalt feria lc-lo-PO'>
<div class='lcHEAD'>
<h2 title='Pôstne obdobie; lit. rok: 2025; ned./fer. cyklus: C/I'>
<span>
Fakultatívne čítania na 3. pôstny týždeň
<span class='lcFARBA V' title='Liturgická farba: Fialová'>F</span></span>
</h2>
<div class='lcHEADinfo'>
<div class='lcLINE'>
<p class='lcTEXT lcJOINprev lcJOINnext'>Vo vhodný deň tohto týždňa možno na podporu krstnej katechézy čítať evanjelium o Samaritánke, a&nbsp;to takto:</p>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Exodus'>Ex 17, 1-7</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 95, 1-2. 6-7. 8-9</p>
<p class='lcRESPblock'><span class='lcRESP'>R.:</span> <span class='lcVERS'>Pane, daj aby sme počúvali tvoj hlas a&nbsp;nezatvrdzovali si srdcia.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 4, 5-42</p>
</div><p class='lcVPEblock'><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Pane, ty si naozaj Spasiteľ sveta; daj mi živú vodu, aby som už nebola smädná.</span></p>

</div>
</div>
</div>
<div class='lcBODY'>
<div class="lcLINE">
<p class="lcTEXT lcJOINprev lcJOINnext">Vo vhodný deň tohto týždňa možno na podporu krstnej katechézy čítať evanjelium o Samaritánke, a&nbsp;to takto:</p>
</div>
<div class="lcLINE">
<div id='c_Ex17_1-7' class="lcCITANIE" title='Čítanie z Knihy Exodus'><h4>Čítanie z&nbsp;Knihy Exodus 	<span><a href='http://dkc.kbs.sk/?in=Ex17,1' class='away' title='Zobrazí kontext čítania v Biblii'>Ex 17, 1</a>-7</span></h4>
<h5>Vytryskne voda a&nbsp;ľud sa napije</h5>
<p>Celá pospolitosť Izraelových synov odišla z&nbsp;púšte Sin, podľa Božieho rozkazu prešli ďalšími úsekmi a&nbsp;utáborili sa v&nbsp;Rafidim. Tam nebola pitná voda pre ľud. Preto ľud doliehal na Mojžiša a&nbsp;vravel: „Daj nám vodu na pitie!“</p>
<p>Mojžiš im odvetil: „Prečo sa so mnou vadíte a&nbsp;prečo pokúšate Pána?“</p>
<p>Ale vody nebolo a&nbsp;smädný ľud reptal proti Mojžišovi: „Načo si nás len vyviedol z&nbsp;Egypta? Aby si nás, naše deti a&nbsp;náš dobytok umoril smädom?“</p>
<p>Mojžiš volal k&nbsp;Pánovi: „Čo si počnem s&nbsp;týmto ľudom? Málo chýba a&nbsp;ukameňuje ma.“</p>
<p>Pán povedal Mojžišovi: „Kráčaj pred ľudom, zober so sebou niekoľko starších z&nbsp;Izraela. Do ruky si vezmi palicu, ktorou si udieral rieku, a&nbsp;choď! Hľa, ja budem stáť pred tebou na skale Horebu; udrieš na skalu, vytryskne z&nbsp;nej voda a&nbsp;ľud sa napije.“</p>
<p>Mojžiš tak urobil pred očami starších Izraela a&nbsp;nazval to miesto Massa a&nbsp;Meríba pre hádku synov Izraela a&nbsp;preto, že pokúšali Pána, keď vraveli: „Je Pán medzi nami, alebo nie?“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z95_1-2_6-7_8-9' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Pane, daj aby sme počúvali tvoj hlas a&nbsp;nezatvrdzovali si srdcia.</span></p><h4>Responzóriový žalm 	<span><a href='http://dkc.kbs.sk/?in=Ž95,1' class='away' title='Zobrazí kontext čítania v Biblii'>Ž 95, 1</a>-2. 6-7. 8-9</span></h4>
<div>Poďte, plesajme v&nbsp;Pánovi, *<br />
oslavujme Boha, našu spásu.<br />
Predstúpme s&nbsp;chválospevmi pred jeho tvár *<br />
a&nbsp;oslavujme ho žalmami.	<var>R.</var><br />
Poďte, klaňajme sa a&nbsp;na zem padnime, *<br />
kľaknime na kolená pred Pánom, ktorý nás stvoril.<br />
Lebo on je náš Boh †<br />
a&nbsp;my sme ľud jeho pastviny *<br />
a&nbsp;ovce, ktoré vedie svojou rukou.	<var>R.</var><br />
Čujte dnes jeho hlas: *<br />
„Nezatvrdzujte svoje srdcia<br />
ako v&nbsp;Meríbe, ako v&nbsp;dňoch Massy na púšti, †<br />
kde ma pokúšali vaši otcovia; *<br />
skúšali ma, hoci moje skutky videli.“	<var>R.</var></div>
</div>
</div>
<div class="lcLINE">
<div id='c_Jn4_5-42' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Pane, ty si naozaj Spasiteľ sveta; daj mi živú vodu, aby som už nebola smädná.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn4,5' class='away' title='Zobrazí kontext čítania v Biblii'>Jn 4, 5</a>-42</span></h4>
<h5>Prameň vody prúdiacej do večného života</h5>
<p>Ježiš prišiel do samarijského mesta menom Sychar neďaleko pozemku, ktorý dal Jakub svojmu synovi Jozefovi. Tam bola Jakubova studňa. Ježiš unavený z&nbsp;cesty sadol si k&nbsp;studni. Bolo okolo poludnia.</p>
<p>Tu prišla po vodu istá Samaritánka. Ježiš jej povedal: „Daj sa mi napiť!“ Jeho učeníci odišli do mesta nakúpiť potravy. Samaritánka mu povedala: „Ako si môžeš ty, Žid, pýtať vodu odo mňa, Samaritánky?“ Židia sa totiž so Samaritánmi nestýkajú.</p>
<p>Ježiš jej odpovedal: „Keby si poznala Boží dar a&nbsp;vedela, kto je ten, čo ti hovorí: ‚Daj sa mi napiť,‘ ty by si poprosila jeho a&nbsp;on by ti dal živú vodu.“</p>
<p>Žena mu povedala: „Pane, ani vedro nemáš a&nbsp;studňa je hlboká. Odkiaľ máš teda živú vodu? Si azda väčší ako náš otec Jakub, ktorý nám dal túto studňu a&nbsp;pil z&nbsp;nej on sám i&nbsp;jeho synovia a&nbsp;jeho stáda?“</p>
<p>Ježiš jej odvetil: „Každý, kto pije túto vodu, bude znova smädný. Ale kto sa napije z&nbsp;vody, ktorú mu ja dám, nebude žízniť naveky. A&nbsp;voda, ktorú mu dám, stane sa v&nbsp;ňom prameňom vody prúdiacej do večného života.“</p>
<p>Žena mu vravela: „Pane, daj mi takej vody, aby som už nebola smädná a&nbsp;nemusela sem chodiť čerpať!“</p>
<p>Povedal jej: „Choď, zavolaj svojho muža a&nbsp;príď sem!“</p>
<p>Žena mu odpovedala: „Nemám muža.“</p>
<p>Ježiš jej vravel: „Správne si povedala: ‚Nemám muža,‘ lebo si mala päť mužov a&nbsp;ten, ktorého máš teraz, nie je tvoj muž. To si povedala pravdu.“</p>
<p>Žena mu vravela: „Pane, vidím, že si prorok. Naši otcovia sa klaňali Bohu na tomto vrchu, a&nbsp;vy hovoríte, že v&nbsp;Jeruzaleme je miesto, kde sa treba klaňať.“</p>
<p>Ježiš jej povedal: „Ver mi, žena, že prichádza hodina, keď sa nebudete klaňať Otcovi ani na tomto vrchu, ani v&nbsp;Jeruzaleme. Vy sa klaniate tomu, čo nepoznáte; my sa klaniame tomu, čo poznáme, lebo spása je zo Židov. Ale prichádza hodina, ba už je tu, keď sa praví ctitelia budú klaňať Otcovi v&nbsp;Duchu a&nbsp;pravde. Lebo sám Otec hľadá takých ctiteľov. Boh je Duch a&nbsp;tí, čo sa mu klaňajú, musia sa mu klaňať v&nbsp;Duchu a&nbsp;pravde.“</p>
<p>Žena mu vravela: „Viem, že príde Mesiáš, zvaný Kristus. Až príde on, zvestuje nám všetko.“ Ježiš jej povedal: „To som ja, čo sa rozprávam s&nbsp;tebou.“ Vtom prišli jeho učeníci a&nbsp;divili sa, že sa rozpráva so ženou. Ale nik nepovedal: „Čo sa jej pýtaš?“ Alebo: „Prečo sa s&nbsp;ňou rozprávaš?“</p>
<p>Žena nechala svoj džbán, odišla do mesta a&nbsp;vravela ľuďom: „Poďte sa pozrieť na človeka, ktorý mi povedal všetko, čo som porobila! Nebude to Mesiáš?“</p>
<p>Vyšli teda z&nbsp;mesta a&nbsp;šli k&nbsp;nemu.</p>
<p>Medzitým ho učeníci prosili: „Rabbi, jedz!“</p>
<p>On im povedal: „Ja mám jesť pokrm, ktorý vy nepoznáte.“</p>
<p>Učeníci si hovorili medzi sebou: „Vari mu niekto priniesol jesť?“</p>
<p>Ježiš im povedal: „Mojím pokrmom je plniť vôľu toho, ktorý ma poslal, a&nbsp;dokonať jeho dielo. Nevravíte aj vy: ‚Ešte štyri mesiace a&nbsp;bude žatva?‘ Hľa, hovorím vám: Zdvihnite oči a&nbsp;pozrite sa na polia, že sú už biele na žatvu! Žnec už dostáva odmenu a&nbsp;zbiera úrodu pre večný život, aby sa spoločne tešili aj rozsievač, aj žnec. Tu sa potvrdzuje príslovie: Jeden rozsieva a&nbsp;druhý žne. Ja som vás poslal žať to, na čom ste nepracovali. Pracovali iní a&nbsp;vy ste vstúpili do ich práce.“</p>
<p>Mnoho Samaritánov z&nbsp;toho mesta uverilo v&nbsp;neho pre slovo ženy, ktorá svedčila: „Povedal mi všetko, čo som porobila.“</p>
<p>Keď Samaritáni prišli k&nbsp;nemu, prosili ho, aby u&nbsp;nich zostal. I&nbsp;zostal tam dva dni. A&nbsp;ešte oveľa viac ich uverilo pre jeho slovo. A&nbsp;žene povedali: „Už veríme nielen pre tvoje slovo, ale sami sme počuli a&nbsp;vieme, že toto je naozaj Spasiteľ sveta.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>