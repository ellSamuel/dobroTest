<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 25. apr 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250425' class='lcDEN sl wd5' title='25. apríl 2025'>
<h1 class='lcDENtitul'>
<div class='lcDATUM'>
<span class='lcWD'>Piatok</span>
<span class='lcDMY'>
<span class='lcMD' title='Piatok vo Veľkonočnej oktáve '>25</span> <a href="2025-04.html" title="apríl 2025" class='lcMY'>apríl 2025</a>
</span>
<span class='lcND'>meniny: Marek</span>
</div>
<a class='lcPREV'  href='2025-04-24.html' title='Predchádzajúci deň'>«</a>
<a class='lcNEXT'  href='2025-04-26.html' title='Nasledujúci deň'>»</a>
</h1> 
<div id='altX' class='lcDENalt sl lc-lo-VO'>
<div class='lcHEAD'>
<h2 title='Veľkonočné obdobie; lit. rok: 2025; ned./fer. cyklus: C/I'>
<span>
Piatok vo Veľkonočnej oktáve
<span class='lcFARBA W' title='Liturgická farba: Biela'>B</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie zo Skutkov Apoštolov'>Sk 4, 1-12</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 118, 1-2+4. 22-24. 25-27a</p>
<p class='lcRESPblock'><span class='lcRESP'>R.:</span> <span class='lcVERS'>Kameň, čo stavitelia zavrhli, stal sa kameňom uholným. <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 21, 1-14</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Toto je deň, ktorý učinil Pán, plesajme a&nbsp;radujme sa z&nbsp;neho.</span></p>

</div>
</div>
</div>
<div class='lcBODY'>
<div class="lcLINE">
<div id='c_Sk4_1-12' class="lcCITANIE" title='Čítanie zo Skutkov Apoštolov'><h4>Čítanie zo&nbsp;Skutkov Apoštolov 	<span><a href='http://dkc.kbs.sk/?in=Sk4,1' class='away' title='Zobrazí kontext čítania v Biblii'>Sk 4, 1</a>-12</span></h4>
<h5>V&nbsp;nikom inom niet spásy</h5>
<p>Kým Peter a&nbsp;Ján po uzdravení chromého hovorili k&nbsp;ľudu, prepadli ich kňazi, veliteľ chrámovej stráže a&nbsp;saduceji a&nbsp;zazlievali im, že učia ľud a&nbsp;ohlasujú zmŕtvychvstanie v&nbsp;Ježišovi. Položili na nich ruky a&nbsp;do rána ich dali do väzenia, lebo už bol večer. Ale mnohí z&nbsp;tých, čo vypočuli slovo, uverili; a&nbsp;vzrástol počet mužov na päťtisíc.</p>
<p>Na druhý deň sa v&nbsp;Jeruzaleme zhromaždili poprední muži, starší a&nbsp;zákonníci, veľkňazi Annáš a&nbsp;Kajfáš, Ján a&nbsp;Alexander a&nbsp;všetci, čo boli z&nbsp;veľkňazského rodu, postavili ich do stredu a&nbsp;pýtali sa: „Akou mocou alebo v&nbsp;mene koho ste to urobili?“</p>
<p>Vtedy im Peter, naplnený Duchom Svätým, povedal: „Vodcovia ľudu a&nbsp;starší! Ak nás dnes vyšetrujete pre dobrý skutok, vykonaný na chorom človekovi, ako sa tento uzdravil, nech je známe vám všetkým a&nbsp;všetkému izraelskému ľudu, že v&nbsp;mene Ježiša Krista Nazaretského, ktorého ste vy ukrižovali, ale Boh ho vzkriesil z&nbsp;mŕtvych, stojí tento človek pred vami zdravý! On je kameň, ktorý ste vy, stavitelia, zavrhli, a&nbsp;on sa stal kameňom uholným.</p>
<p>A&nbsp;v&nbsp;nikom inom niet spásy, lebo niet pod nebom iného mena, daného ľuďom, v&nbsp;ktorom by sme mali byť spasení.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z118_1-2_4_22-24_25-27a' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Kameň, čo stavitelia zavrhli, stal sa kameňom uholným. <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž118,1' class='away' title='Zobrazí kontext čítania v Biblii'>Ž 118, 1</a>-2+4. 22-24. 25-27a</span></h4>
<div>Oslavujte Pána, lebo je dobrý, *<br />
lebo jeho milosrdenstvo trvá naveky.<br />
Teraz nech hovorí Izrael, že Pán je dobrý, *<br />
že jeho milosrdenstvo trvá naveky.<br />
Teraz nech hovoria všetci bohabojní: *<br />
jeho milosrdenstvo trvá naveky.	<var>R.</var><br />
Kameň, čo stavitelia zavrhli, *<br />
stal sa kameňom uholným.<br />
To sa stalo na pokyn Pána; *<br />
vec v&nbsp;našich očiach obdivuhodná.<br />
Toto je deň, ktorý učinil Pán, *<br />
plesajme a&nbsp;radujme sa z&nbsp;neho.	<var>R.</var><br />
Pane, spas ma; *<br />
Pane, daj mi úspech.<br />
Požehnaný, ktorý prichádza v&nbsp;mene Pánovom. †<br />
Požehnávame vás z&nbsp;domu Pánovho. *<br />
Boh, Pán, je naším svetlom.	<var>R.</var></div>
</div>
</div>
<div class="lcLINE">
<div id='c_Jn21_1-14' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Toto je deň, ktorý učinil Pán, plesajme a&nbsp;radujme sa z&nbsp;neho.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn21,1' class='away' title='Zobrazí kontext čítania v Biblii'>Jn 21, 1</a>-14</span></h4>
<h5>Ježiš pristúpil, vzal chlieb a&nbsp;dával im; podobne aj rybu</h5>
<p>Ježiš sa znova zjavil učeníkom pri Tiberiadskom mori. A&nbsp;zjavil sa takto: Boli spolu Šimon Peter, Tomáš nazývaný Didymus, Natanael z&nbsp;Kány Galilejskej, Zebedejovi synovia a&nbsp;iní dvaja z&nbsp;jeho učeníkov.</p>
<p>Šimon Peter im povedal: „Idem loviť ryby.“</p>
<p>Povedali mu: „Pôjdeme aj my s&nbsp;tebou.“ Išli a&nbsp;nastúpili na loď. Ale tej noci nechytili nič.</p>
<p>Keď sa už rozodnilo, stál Ježiš na brehu; ale učeníci nevedeli, že je to Ježiš. A&nbsp;Ježiš sa ich opýtal: „Deti, máte niečo na jedenie?“</p>
<p>Odpovedali mu: „Nemáme.“</p>
<p>On im povedal: „Spustite sieť z&nbsp;pravej strany lode a&nbsp;nájdete.“ Oni spustili a&nbsp;pre množstvo rýb ju už nevládali vytiahnuť.</p>
<p>Učeník, ktorého Ježiš miloval, povedal Petrovi: „To je Pán.“ Len čo Šimon Peter počul, že je to Pán, pripásal si šaty – nebol totiž oblečený – a&nbsp;skočil do mora. Ostatní učeníci prišli na lodi, lebo neboli ďaleko od brehu, len asi dvesto lakťov, a&nbsp;sieť s&nbsp;rybami ťahali za sebou.</p>
<p>Keď vystúpili na breh, videli rozloženú pahrebu a&nbsp;na nej položenú rybu a&nbsp;chlieb. Ježiš im povedal: „Doneste z&nbsp;rýb, čo ste teraz chytili!“ Šimon Peter šiel a&nbsp;vytiahol na breh sieť plnú veľkých rýb. Bolo ich stopäťdesiattri. A&nbsp;hoci ich bolo toľko, sieť sa nepretrhla.</p>
<p>Ježiš im povedal: „Poďte jesť!“ A&nbsp;nik z&nbsp;učeníkov sa ho neodvážil spýtať: „Kto si?“, lebo vedeli, že je to Pán.</p>
<p>Ježiš pristúpil, vzal chlieb a&nbsp;dával im; podobne aj rybu.</p>
<p>To sa Ježiš učeníkom zjavil už tretí raz od svojho zmŕtvychvstania.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>