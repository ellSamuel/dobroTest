<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 4. nov 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20251104' class='lcDEN sp wd2' title='4. november 2025'>
<h1 class='lcDENtitul'>
<div class='lcDATUM'>
<span class='lcWD'>Utorok</span>
<span class='lcDMY'>
<span class='lcMD' title='Svätého Karola Boromejského, biskupa '>4</span> <a href="2025-11.html" title="november 2025" class='lcMY'>november 2025</a>
</span>
<span class='lcND'>meniny: Karol</span>
</div>
<a class='lcPREV'  href='2025-11-03.html' title='Predchádzajúci deň'>«</a>
<a class='lcNEXT'  href='2025-11-05.html' title='Nasledujúci deň'>»</a>
</h1> 
<div id='altX' class='lcDENalt sp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Svätého Karola Boromejského, biskupa
<span class='lcFARBA W' title='Liturgická farba: Biela'>B</span></span>
<i class='lcTYP'>(spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Listu svätého apoštola Pavla Rimanom'>Rim 12, 5-16a</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 131, 1. 2. 3</p>
<p class='lcRESPblock'><span class='lcRESP'>R.:</span> <span class='lcVERS'>Pane, zachovaj moju dušu v&nbsp;tvojom pokoji.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 14, 15-24</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Poďte ku mne všetci, ktorí sa namáhate a&nbsp;ste preťažení a&nbsp;ja vás posilním, hovorí Pán.</span></p>

</div>
</div>
</div>
<div class='lcBODY'>
<div class="lcLINE">
<div id='c_Rim12_5-16a' class="lcCITANIE" title='Čítanie z Listu svätého apoštola Pavla Rimanom'><h4>Čítanie z&nbsp;Listu svätého apoštola Pavla Rimanom 	<span><a href='http://dkc.kbs.sk/?in=Rim12,5' class='away' title='Zobrazí kontext čítania v Biblii'>Rim 12, 5</a>-16a</span></h4>
<h5>Navzájom sme si údmi</h5>
<p>Bratia, my mnohí sme jedno telo v&nbsp;Kristovi a&nbsp;jednotlivo sme si navzájom údmi.</p>
<p>Máme rozličné dary podľa milosti, ktorú sme dostali: či už dar prorokovať v&nbsp;súlade s&nbsp;vierou, alebo dar slúžiť v&nbsp;službe, alebo učiť pri vyučovaní, či povzbudzovať pri povzbudzovaní. Kto teda dáva, nech dáva nezištne, kto je predstavený, nech je starostlivý, kto preukazuje milosrdenstvo, nech to robí radostne.</p>
<p>Láska nech je bez pretvárky. Nenáviďte zlo, lipnite k&nbsp;dobru. Milujte sa navzájom bratskou láskou, predbiehajte sa vzájomne v&nbsp;úctivosti, v&nbsp;horlivosti neochabujte, buďte vrúcneho ducha, slúžte Pánovi.</p>
<p>V&nbsp;nádeji sa radujte, v&nbsp;súžení buďte trpezliví, v&nbsp;modlitbe vytrvalí. Majte účasť na potrebách svätých, buďte pohostinní. Žehnajte tých, čo vás prenasledujú – žehnajte a&nbsp;nepreklínajte!</p>
<p>Radujte sa s&nbsp;radujúcimi, plačte s&nbsp;plačúcimi! Navzájom rovnako zmýšľajte; a&nbsp;nezmýšľajte vysoko, ale prikláňajte sa k&nbsp;nízkym.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z131_1_2_3' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Pane, zachovaj moju dušu v&nbsp;tvojom pokoji.</span></p><h4>Responzóriový žalm 	<span><a href='http://dkc.kbs.sk/?in=Ž131,1' class='away' title='Zobrazí kontext čítania v Biblii'>Ž 131, 1</a>. 2. 3</span></h4>
<div>Pane, moje srdce sa nevystatuje, *<br />
moje oči nehľadia povýšene.<br />
Neženiem sa za veľkými vecami *<br />
ani za divmi pre mňa nedosiahnuteľnými.	<var>R.</var><br />
Ale ja som svoju dušu *<br />
upokojil a&nbsp;utíšil.<br />
Ako nasýtené dieťa v&nbsp;matkinom náručí, *<br />
ako nasýtené dieťa, tak je moja duša vo mne.	<var>R.</var><br />
Dúfaj, Izrael, v&nbsp;Pána *<br />
odteraz až naveky.	<var>R.</var></div>
</div>
</div>
<div class="lcLINE">
<div id='c_Lk14_15-24' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Poďte ku mne všetci, ktorí sa namáhate a&nbsp;ste preťažení a&nbsp;ja vás posilním, hovorí Pán.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk14,15' class='away' title='Zobrazí kontext čítania v Biblii'>Lk 14, 15</a>-24</span></h4>
<h5>Vyjdi na cesty a&nbsp;k&nbsp;ohradám a&nbsp;donúť vojsť všetkých, aby sa mi naplnil dom</h5>
<p>Jeden zo spolustolujúcich povedal Ježišovi: „Blahoslavený, kto bude jesť chlieb v&nbsp;Božom kráľovstve.“</p>
<p>On mu povedal: „Istý človek pripravil veľkú večeru a&nbsp;pozval mnoho ľudí. Keď nadišla hodina večere, poslal svojho sluhu, aby povedal pozvaným: ‚Poďte, už je všetko pripravené.‘ A&nbsp;naraz sa začali všetci vyhovárať. Prvý mu povedal: ‚Kúpil som pole a&nbsp;musím si ho ísť pozrieť. Prosím ťa, ospravedlň ma!‘ Druhý povedal: ‚Kúpil som päť záprahov volov a&nbsp;idem ich vyskúšať. Prosím ťa, ospravedlň ma!‘ A&nbsp;ďalší povedal: ‚Oženil som sa, a&nbsp;preto nemôžem prísť.‘</p>
<p>Sluha sa vrátil a&nbsp;oznámil to svojmu pánovi. Vtedy sa hospodár rozhneval a&nbsp;povedal svojmu sluhovi: ‚Vyjdi rýchle na námestia a&nbsp;do ulíc mesta a&nbsp;priveď sem chudobných a&nbsp;mrzákov, slepých a&nbsp;chromých!‘</p>
<p>A&nbsp;sluha hlásil: ‚Pane, stalo sa, ako si rozkázal, a&nbsp;ešte je miesto.‘ Tu pán povedal sluhovi: ‚Vyjdi na cesty a&nbsp;k&nbsp;ohradám a&nbsp;donúť vojsť všetkých, aby sa mi naplnil dom.</p>
<p>Lebo hovorím vám, že ani jeden z&nbsp;tamtých mužov, čo boli pozvaní, neokúsi moju večeru.‘“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>