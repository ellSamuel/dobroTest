<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 6. feb 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250206' class='lcDEN sp wd4' title='6. február 2025'>
<h1 class='lcDENtitul'>
<div class='lcDATUM'>
<span class='lcWD'>Štvrtok</span>
<span class='lcDMY'>
<span class='lcMD' title='Svätého Pavla Mikiho a_spoločníkov, mučeníkov '>6</span> <a href="2025-02.html" title="február 2025" class='lcMY'>február 2025</a>
</span>
<span class='lcND'>meniny: Dorota</span>
</div>
<a class='lcPREV'  href='2025-02-05.html' title='Predchádzajúci deň'>«</a>
<a class='lcNEXT'  href='2025-02-07.html' title='Nasledujúci deň'>»</a>
</h1> 
<div id='altX' class='lcDENalt sp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Svätého Pavla Mikiho a&nbsp;spoločníkov, mučeníkov
<span class='lcFARBA R' title='Liturgická farba: Červená'>Č</span></span>
<i class='lcTYP'>(spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Listu Hebrejom'>Hebr 12, 18-19. 21-24</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 48, 2-3a. 3b-4. 9. 10-11</p>
<p class='lcRESPblock'><span class='lcRESP'>R.:</span> <span class='lcVERS'>Spomíname, Bože, na tvoje milosrdenstvo uprostred tvojho chrámu.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Marka'>Mk 6, 7-13</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Priblížilo sa Božie kráľovstvo; kajajte sa a&nbsp;verte evanjeliu.</span></p>

</div>
</div>
</div>
<div class='lcBODY'>
<div class="lcLINE">
<div id='c_Hebr12_18-19_21-24' class="lcCITANIE" title='Čítanie z Listu Hebrejom'><h4>Čítanie z&nbsp;Listu Hebrejom 	<span><a href='http://dkc.kbs.sk/?in=Hebr12,18' class='away' title='Zobrazí kontext čítania v Biblii'>Hebr 12, 18</a>-19. 21-24</span></h4>
<h5>Priblížili ste sa k&nbsp;vrchu Sion a&nbsp;k&nbsp;mestu živého Boha</h5>
<p>Bratia, nepriblížili ste sa k&nbsp;hmatateľnému a&nbsp;plápolajúcemu ohňu ani k&nbsp;čierňave, temnote a&nbsp;búrke ani k&nbsp;zvuku poľnice a&nbsp;hrmotu slov. Tí, čo ho počuli, prosili, aby sa im už tak nehovorilo. A&nbsp;také strašné bolo to, čo videli, že Mojžiš povedal: „Zľakol som sa a&nbsp;trasiem sa.“</p>
<p>No vy ste sa priblížili k&nbsp;vrchu Sion a&nbsp;k&nbsp;mestu živého Boha, k&nbsp;nebeskému Jeruzalemu, k&nbsp;myriadám anjelov, k&nbsp;slávnostnému zhromaždeniu a&nbsp;k&nbsp;spoločenstvu prvorodených, ktorí sú zapísaní v&nbsp;nebi, k&nbsp;Bohu, sudcovi všetkých, k&nbsp;duchom spravodlivých, ktorí už dosiahli dokonalosť, k&nbsp;Ježišovi, prostredníkovi novej zmluvy, a&nbsp;k&nbsp;pokropeniu krvou, ktorá volá hlasnejšie ako Ábelova.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z48_2-3a_3b-4_9_10-11' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Spomíname, Bože, na tvoje milosrdenstvo uprostred tvojho chrámu.</span></p><h4>Responzóriový žalm 	<span><a href='http://dkc.kbs.sk/?in=Ž48,2' class='away' title='Zobrazí kontext čítania v Biblii'>Ž 48, 2</a>-3a. 3b-4. 9. 10-11</span></h4>
<div>Veľký je Pán a&nbsp;hoden každej chvály *<br />
v&nbsp;meste nášho Boha.<br />
Jeho svätý vrch, prekrásne návršie, *<br />
je celej zemi na radosť.	<var>R.</var><br />
Vrch Sion, tajomný príbytok, *<br />
je mestom veľkého kráľa.<br />
Boh sa preslávil v&nbsp;jeho palácoch *<br />
ako istá ochrana.	<var>R.</var><br />
Čo sme počuli, to sme aj videli *<br />
v&nbsp;meste Pána zástupov,<br />
v&nbsp;meste nášho Boha: *<br />
Boh ho založil naveky.	<var>R.</var><br />
Spomíname, Bože, na tvoje milosrdenstvo *<br />
uprostred tvojho chrámu.<br />
Ako tvoje meno, Bože, †<br />
tak aj tvoja sláva šíri sa až do končín zeme; *<br />
tvoja pravica je plná spravodlivosti.	<var>R.</var></div>
</div>
</div>
<div class="lcLINE">
<div id='c_Mk6_7-13' class="lcCITANIE" title='Čítanie zo svätého Evanjelia podľa Marka'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Priblížilo sa Božie kráľovstvo; kajajte sa a&nbsp;verte evanjeliu.</span></p><h4>Čítanie zo&nbsp;svätého Evanjelia podľa Marka 	<span><a href='http://dkc.kbs.sk/?in=Mk6,7' class='away' title='Zobrazí kontext čítania v Biblii'>Mk 6, 7</a>-13</span></h4>
<h5>Začal ich posielať</h5>
<p>Ježiš zvolal Dvanástich a&nbsp;začal ich posielať po dvoch. Dal im moc nad nečistými duchmi a&nbsp;prikázal im, aby si okrem palice nebrali na cestu nič: ani chlieb ani kapsu ani peniaze do opaska, ale aby sa obuli do sandálov a&nbsp;neobliekali si dvoje šiat.</p>
<p>A&nbsp;povedal im: „Keď kdekoľvek vojdete do domu, ostaňte tam, kým odtiaľ nepôjdete ďalej. Ale keby vás na niektorom mieste neprijali, ani nevypočuli, odíďte odtiaľ a&nbsp;straste si prach z&nbsp;nôh na svedectvo proti nim.“</p>
<p>Oni šli a&nbsp;hlásali, že treba robiť pokánie. Vyhnali mnoho zlých duchov, pomazali olejom veľa chorých a&nbsp;uzdravovali.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>