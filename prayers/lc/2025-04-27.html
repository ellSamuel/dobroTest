<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 27. apr 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250427' class='lcDEN ned feria wd7' title='27. apríl 2025'>
<h1 class='lcDENtitul'>
<div class='lcDATUM'>
<span class='lcWD'>Nedeľa</span>
<span class='lcDMY'>
<span class='lcMD' title='2. Veľkonočná nedeľa|Nedeľa Božieho milosrdenstva '>27</span> <a href="2025-04.html" title="apríl 2025" class='lcMY'>apríl 2025</a>
</span>
<span class='lcND'>meniny: Jaroslav</span>
</div>
<a class='lcPREV'  href='2025-04-26.html' title='Predchádzajúci deň'>«</a>
<a class='lcNEXT'  href='2025-04-28.html' title='Nasledujúci deň'>»</a>
</h1> 
<div id='altX' class='lcDENalt ned lc-lo-VO'>
<div class='lcHEAD'>
<h2 title='Veľkonočné obdobie; lit. rok: 2025; ned./fer. cyklus: C/I'>
<span>
2. Veľkonočná nedeľa<br/> <span class="lcMOD">alebo</span> Nedeľa Božieho milosrdenstva
<span class='lcFARBA W' title='Liturgická farba: Biela'>B</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie zo Skutkov Apoštolov'>Sk 5, 12-16</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 118, 2-4. 22-24. 25-27a</p>
<p class='lcRESPblock'><span class='lcRESP'>R.:</span> <span class='lcVERS'>Oslavujme Pána, lebo je dobrý, lebo jeho milosrdenstvo trvá naveky. <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy zjavenia svätého apoštola Jána'>Zjv 1, 9-11a. 12-13. 17-19</p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 20, 19-31</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Tomáš, uveril si, pretože si ma videl. Blahoslavení tí, čo nevideli, a&nbsp;uverili.</span></p>

</div>
</div>
</div>
<div class='lcBODY'>
<div class="lcLINE">
<div id='c_Sk5_12-16' class="lcCITANIE" title='Čítanie zo Skutkov Apoštolov'><h4>Čítanie zo&nbsp;Skutkov Apoštolov 	<span><a href='http://dkc.kbs.sk/?in=Sk5,12' class='away' title='Zobrazí kontext čítania v Biblii'>Sk 5, 12</a>-16</span></h4>
<h5>Pribúdalo veriacich Pánovi; veľké množstvo mužov a&nbsp;žien</h5>
<p>Rukami apoštolov sa dialo množstvo znamení a&nbsp;divov medzi ľudom. Všetci svorne zotrvávali v&nbsp;Šalamúnovom stĺporadí. Ale nik iný sa k&nbsp;nim neodvážil pripojiť, no ľud ich velebil a&nbsp;čím ďalej, tým viac pribúdalo veriacich Pánovi; veľké množstvo mužov a&nbsp;žien.</p>
<p>Ešte aj na ulice vynášali chorých a&nbsp;kládli ich na postele a&nbsp;lôžka, aby aspoň Petrova tôňa padla na niektorého z&nbsp;nich, keď tade pôjde. Aj z&nbsp;miest okolo Jeruzalema sa zbiehalo množstvo ľudu, prinášali chorých a&nbsp;trápených nečistými duchmi a&nbsp;všetci sa uzdravovali.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z118_2-4_22-24_25-27a' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Oslavujme Pána, lebo je dobrý, lebo jeho milosrdenstvo trvá naveky. <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž118,2' class='away' title='Zobrazí kontext čítania v Biblii'>Ž 118, 2</a>-4. 22-24. 25-27a</span></h4>
<div>Teraz nech hovorí Izrael, že Pán je dobrý, *<br />
že jeho milosrdenstvo trvá naveky.<br />
Teraz nech hovorí dom Áronov: *<br />
jeho milosrdenstvo trvá naveky.<br />
Teraz nech hovoria všetci bohabojní: *<br />
jeho milosrdenstvo trvá naveky.	<var>R.</var><br />
Kameň, čo stavitelia zavrhli, *<br />
stal sa kameňom uholným.<br />
To sa stalo na pokyn Pána; *<br />
vec v&nbsp;našich očiach obdivuhodná.<br />
Toto je deň, ktorý učinil Pán, *<br />
plesajme a&nbsp;radujme sa z&nbsp;neho.	<var>R.</var><br />
Pane, spas ma; *<br />
Pane, daj mi úspech.<br />
Požehnaný, ktorý prichádza v&nbsp;mene Pánovom. †<br />
Požehnávame vás z&nbsp;domu Pánovho. *<br />
Boh, Pán, je naším svetlom.	<var>R.</var></div>
</div>
</div>
<div class="lcLINE">
<div id='c_Zjv1_9-11a_12-13_17-19' class="lcCITANIE" title='Čítanie z Knihy zjavenia svätého apoštola Jána'><h4>Čítanie z&nbsp;Knihy zjavenia svätého apoštola Jána 	<span><a href='http://dkc.kbs.sk/?in=Zjv1,9' class='away' title='Zobrazí kontext čítania v Biblii'>Zjv 1, 9</a>-11a. 12-13. 17-19</span></h4>
<h5>Bol som mŕtvy, a&nbsp;hľa, žijem na veky vekov</h5>
<p>Ja, Ján, váš brat a&nbsp;spoločník v&nbsp;súžení, v&nbsp;kráľovstve i&nbsp;vo vytrvalosti v&nbsp;Ježišovi, bol som pre Božie slovo a&nbsp;Ježišovo svedectvo na ostrove, ktorý sa volá Patmos. V&nbsp;Pánov deň som bol vo vytržení a&nbsp;počul som za sebou hlas mohutný ako zvuk poľnice hovoriť: „Čo vidíš, napíš do knihy a&nbsp;pošli siedmim cirkvám.“</p>
<p>Obrátil som sa, aby som pozoroval hlas, čo so mnou hovoril.</p>
<p>A&nbsp;keď som sa obrátil, videl som sedem zlatých svietnikov a&nbsp;uprostred svietnikov kohosi, ako Syna človeka, oblečeného do dlhého rúcha a&nbsp;cez prsia prepásaného zlatým pásom.</p>
<p>Keď som ho uvidel, padol som mu k&nbsp;nohám ako mŕtvy. On položil na mňa svoju pravicu a&nbsp;povedal: „Neboj sa! Ja som Prvý a&nbsp;Posledný a&nbsp;Živý. Bol som mŕtvy, a&nbsp;hľa, žijem na veky vekov a&nbsp;mám kľúče od smrti a&nbsp;podsvetia. Napíš teda, čo si videl: čo je a&nbsp;čo sa má stať potom.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Jn20_19-31' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Tomáš, uveril si, pretože si ma videl. Blahoslavení tí, čo nevideli, a&nbsp;uverili.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn20,19' class='away' title='Zobrazí kontext čítania v Biblii'>Jn 20, 19</a>-31</span></h4>
<h5>O&nbsp;osem dní prišiel Ježiš</h5>
<p>Večer v&nbsp;ten istý prvý deň v&nbsp;týždni, keď boli učeníci zo strachu pred Židmi zhromaždení za zatvorenými dverami, prišiel Ježiš, stal si doprostred a&nbsp;povedal im: „Pokoj vám!“ Ako to povedal, ukázal im ruky a&nbsp;bok. Učeníci sa zaradovali, keď videli Pána.</p>
<p>A&nbsp;znova im povedal: „Pokoj vám! Ako mňa poslal Otec, aj ja posielam vás.“ Keď to povedal, dýchol na nich a&nbsp;hovoril im: „Prijmite Ducha Svätého. Komu odpustíte hriechy, budú mu odpustené, komu ich zadržíte, budú zadržané.“ Tomáš, jeden z&nbsp;Dvanástich, nazývaný Didymus, nebol s&nbsp;nimi, keď prišiel Ježiš. Ostatní učeníci mu hovorili: „Videli sme Pána.“</p>
<p>Ale on im povedal: „Ak neuvidím na jeho rukách stopy po klincoch a&nbsp;nevložím svoj prst do rán po klincoch a&nbsp;nevložím svoju ruku do jeho boku, neuverím.“</p>
<p>O&nbsp;osem dní boli jeho učeníci zasa vnútri a&nbsp;Tomáš bol s&nbsp;nimi. Prišiel Ježiš, hoci dvere boli zatvorené, stal si doprostred a&nbsp;povedal: „Pokoj vám!“</p>
<p>Potom povedal Tomášovi: „Vlož sem prst a&nbsp;pozri moje ruky! Vystri ruku a&nbsp;vlož ju do môjho boku! A&nbsp;nebuď neveriaci, ale veriaci!“</p>
<p>Tomáš mu odpovedal: „Pán môj a&nbsp;Boh môj!“</p>
<p>Ježiš mu povedal: „Uveril si, pretože si ma videl. Blahoslavení tí, čo nevideli, a&nbsp;uverili.“</p>
<p>Ježiš urobil pred očami svojich učeníkov ešte mnoho iných znamení, ktoré nie sú zapísané v&nbsp;tejto knihe. Ale toto je napísané, aby ste verili, že Ježiš je Mesiáš, Boží Syn, a&nbsp;aby ste vierou mali život v&nbsp;jeho mene.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>