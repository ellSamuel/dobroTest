<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 2. okt 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20251002' class='lcDEN sp wd4' title='2. október 2025'>
<h1 class='lcDENtitul'>
<div class='lcDATUM'>
<span class='lcWD'>Štvrtok</span>
<span class='lcDMY'>
<span class='lcMD' title='Svätých anjelov strážcov '>2</span> <a href="2025-10.html" title="október 2025" class='lcMY'>október 2025</a>
</span>
<span class='lcND'>meniny: Levoslav</span>
</div>
<a class='lcPREV'  href='2025-10-01.html' title='Predchádzajúci deň'>«</a>
<a class='lcNEXT'  href='2025-10-03.html' title='Nasledujúci deň'>»</a>
</h1> 
<div id='altX' class='lcDENalt sp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Svätých anjelov strážcov
<span class='lcFARBA W' title='Liturgická farba: Biela'>B</span></span>
<i class='lcTYP'>(spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Exodus'>Ex 23, 20-23a</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 91, 1-2. 3-4. 5-6. 10-11</p>
<p class='lcRESPblock'><span class='lcRESP'>R.:</span> <span class='lcVERS'>Svojim anjelom dá príkaz o tebe, aby ťa strážili na tvojich cestách.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Matúša'>Mt 18, 1-5. 10</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Dobrorečte Pánovi, všetky jeho zástupy, jeho služobníci, čo jeho vôľu plníte.</span></p>

</div>
</div>
</div>
<div class='lcBODY'>
<div class="lcLINE">
<div id='c_Ex23_20-23a' class="lcCITANIE" title='Čítanie z Knihy Exodus'><h4>Čítanie z&nbsp;Knihy Exodus 	<span><a href='http://dkc.kbs.sk/?in=Ex23,20' class='away' title='Zobrazí kontext čítania v Biblii'>Ex 23, 20</a>-23a</span></h4>
<h5>Môj anjel pôjde pred tebou</h5>
<p>Toto hovorí Pán: „Pošlem pred tebou anjela, aby ťa chránil na ceste a&nbsp;priviedol ťa na miesto, ktoré som pripravil.</p>
<p>Váž si ho a&nbsp;počúvaj jeho hlas; nepohŕdaj ním, lebo by vám neodpustil vaše previnenie, pretože je v&nbsp;ňom moje meno.</p>
<p>Ak počúvneš jeho hlas a&nbsp;urobíš všetko, čo hovorím, budem nepriateľom tvojich nepriateľov a&nbsp;budem sužovať tých, čo teba sužujú.</p>
<p>Môj anjel pôjde pred tebou.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z91_1-2_3-4_5-6_10-11' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Svojim anjelom dá príkaz o tebe, aby ťa strážili na tvojich cestách.</span></p><h4>Responzóriový žalm 	<span><a href='http://dkc.kbs.sk/?in=Ž91,1' class='away' title='Zobrazí kontext čítania v Biblii'>Ž 91, 1</a>-2. 3-4. 5-6. 10-11</span></h4>
<div>Kto pod ochranou Najvyššieho prebýva *<br />
a&nbsp;v&nbsp;tôni Všemohúceho sa zdržiava,<br />
povie Pánovi: „Ty si moje útočište a&nbsp;pevnosť moja; *<br />
v&nbsp;tebe mám dôveru, Bože môj.“	<var>R.</var><br />
Veď on sám ťa vyslobodí z&nbsp;osídel lovcov *<br />
a&nbsp;zo zhubného moru.<br />
Svojimi krídlami ťa zacloní *<br />
a&nbsp;uchýliš sa pod jeho perute.	<var>R.</var><br />
Jeho pravda je štítom a&nbsp;pancierom, *<br />
nebudeš sa báť nočnej hrôzy, ani šípu letiaceho vo dne, †<br />
ani moru, čo sa tmou zakráda, *<br />
ani nákazy, čo pustoší na poludnie.	<var>R.</var><br />
Nestihne ťa nijaké nešťastie *<br />
a&nbsp;k&nbsp;tvojmu stanu sa nepriblíži pohroma,<br />
lebo svojim anjelom dá príkaz o&nbsp;tebe, *<br />
aby ťa strážili na všetkých tvojich cestách.	<var>R.</var></div>
</div>
</div>
<div class="lcLINE">
<div id='c_Mt18_1-5_10' class="lcCITANIE" title='Čítanie zo svätého Evanjelia podľa Matúša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Dobrorečte Pánovi, všetky jeho zástupy, jeho služobníci, čo jeho vôľu plníte.</span></p><h4>Čítanie zo&nbsp;svätého Evanjelia podľa Matúša 	<span><a href='http://dkc.kbs.sk/?in=Mt18,1' class='away' title='Zobrazí kontext čítania v Biblii'>Mt 18, 1</a>-5. 10</span></h4>
<h5>Ich anjeli ustavične hľadia na tvár môjho Otca, ktorý je na nebesiach</h5>
<p>V&nbsp;tú hodinu pristúpili k&nbsp;Ježišovi učeníci a&nbsp;pýtali sa: „Kto je podľa teba najväčší v&nbsp;nebeskom kráľovstve?“</p>
<p>On zavolal k&nbsp;sebe dieťa, postavil ho medzi nich a&nbsp;povedal: „Veru, hovorím vám: Ak sa neobrátite a&nbsp;nebudete ako deti, nevojdete do nebeského kráľovstva. Kto sa teda poníži ako toto dieťa, ten je najväčší v&nbsp;nebeskom kráľovstve. A&nbsp;kto prijme jedno takéto dieťa v&nbsp;mojom mene, mňa prijíma. Dajte si pozor, aby ste neopovrhli ani jedným z&nbsp;týchto maličkých. Lebo vám hovorím, že ich anjeli v&nbsp;nebi ustavične hľadia na tvár môjho Otca, ktorý je na nebesiach.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>