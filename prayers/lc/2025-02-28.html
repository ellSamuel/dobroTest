<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 28. feb 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250228' class='lcDEN feria wd5' title='28. február 2025'>
<h1 class='lcDENtitul'>
<div class='lcDATUM'>
<span class='lcWD'>Piatok</span>
<span class='lcDMY'>
<span class='lcMD' title='Piatok 7. týždňa v_Cezročnom období '>28</span> <a href="2025-02.html" title="február 2025" class='lcMY'>február 2025</a>
</span>
<span class='lcND'>meniny: Zlatica</span>
</div>
<a class='lcPREV'  href='2025-02-27.html' title='Predchádzajúci deň'>«</a>
<a class='lcNEXT'  href='2025-03-01.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Piatok 7. týždňa v&nbsp;Cezročnom období
<span class='lcFARBA G' title='Liturgická farba: Zelená'>Z</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Sirachovho syna'>Sir 6, 5-17</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 119, 12. 16. 18. 27. 34. 35</p>
<p class='lcRESPblock'><span class='lcRESP'>R.:</span> <span class='lcVERS'>Priveď ma, Pane, na chodník svojich príkazov.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Marka'>Mk 10, 1-12</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Tvoje slovo, Pane, je pravda; posväť nás pravdou.</span></p>

</div>
</div>
</div>
<div class='lcBODY'>
<div class="lcLINE">
<div id='c_Sir6_5-17' class="lcCITANIE" title='Čítanie z Knihy Sirachovho syna'><h4>Čítanie z&nbsp;Knihy Sirachovho syna 	<span><a href='http://dkc.kbs.sk/?in=Sir6,5' class='away' title='Zobrazí kontext čítania v Biblii'>Sir 6, 5</a>-17</span></h4>
<h5>Vernému priateľovi sa nič nevyrovná</h5>
<p>Milé slová získavajú mnoho priateľov a&nbsp;krotia nepriateľov; láskavý jazyk prináša blaho. Aj keď mnohí s&nbsp;tebou nažívajú v&nbsp;pokoji, poradcu maj len jedného z&nbsp;tisícich. Ak hľadáš priateľa, hľadaj ho pri skúške a&nbsp;neobdar ho prenáhlene svojou dôverou. Lebo niekto je priateľom, len keď to jemu vyhovuje, ale neostane ním, keď príde súženie.</p>
<p>Priateľ sa niekedy zmení na nepriateľa a&nbsp;vykričí svoje spory s&nbsp;tebou. Je aj taký priateľ, čo s&nbsp;tebou sedáva pri stole, no keď príde núdza, nevytrvá; v&nbsp;šťastí bude ako tebe rovný a&nbsp;k&nbsp;tvojim doma sa bude správať dôverne. Ale keď budeš pokorený, obráti sa proti tebe a&nbsp;ukryje sa pred tebou.</p>
<p>Svojim nepriateľom sa vyhýbaj a&nbsp;na priateľov si daj pozor.</p>
<p>Verný priateľ je mocná záštita a&nbsp;kto ho nájde, našiel poklad. Vernému priateľovi sa nič nevyrovná a&nbsp;jeho dobrotu nemožno ničím vyvážiť.</p>
<p>Verný priateľ je liek života a&nbsp;tí, čo sa boja Pána, tí ho aj nájdu. Kto sa bojí Boha, bude mať aj jeho priateľstvo, lebo kto aký je, takého bude mať priateľa.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z119_12_16_18_27_34_35' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Priveď ma, Pane, na chodník svojich príkazov.</span></p><h4>Responzóriový žalm 	<span><a href='http://dkc.kbs.sk/?in=Ž119,12' class='away' title='Zobrazí kontext čítania v Biblii'>Ž 119, 12</a>. 16. 18. 27. 34. 35</span></h4>
<div>Pane, ty si velebený; *<br />
nauč ma svoje ustanovenia.	<var>R.</var><br />
V&nbsp;tvojich ustanoveniach mám záľubu, *<br />
na tvoje slová nechcem zabúdať.	<var>R.</var><br />
Otvor mi oči, *<br />
aby som pozoroval divy tvojho zákona.	<var>R.</var><br />
Daj, aby som pochopil cestu tvojich príkazov, *<br />
a&nbsp;budem rozjímať o&nbsp;tvojich<br />
obdivuhodných skutkoch.	<var>R.</var><br />
Daj mi chápavosť a&nbsp;ja tvoj zákon zachovám *<br />
a&nbsp;celým srdcom sa ho budem pridŕžať.	<var>R.</var><br />
priveď ma na chodník svojich príkazov, *<br />
lebo som si ho obľúbil.	<var>R.</var></div>
</div>
</div>
<div class="lcLINE">
<div id='c_Mk10_1-12' class="lcCITANIE" title='Čítanie zo svätého Evanjelia podľa Marka'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Tvoje slovo, Pane, je pravda; posväť nás pravdou.</span></p><h4>Čítanie zo&nbsp;svätého Evanjelia podľa Marka 	<span><a href='http://dkc.kbs.sk/?in=Mk10,1' class='away' title='Zobrazí kontext čítania v Biblii'>Mk 10, 1</a>-12</span></h4>
<h5>Čo Boh spojil, nech človek nerozlučuje</h5>
<p>Ježiš odišiel do judejského kraja za Jordánom. Opäť sa k&nbsp;nemu zišli zástupy a&nbsp;on ich zasa ako zvyčajne učil.</p>
<p>I&nbsp;pristúpili farizeji a&nbsp;pokúšali ho. Pýtali sa ho, či smie muž prepustiť manželku.</p>
<p>On im odpovedal: „Čo vám prikázal Mojžiš?“</p>
<p>Oni vraveli: „Mojžiš dovolil napísať priepustný list a&nbsp;prepustiť.“</p>
<p>Ježiš im povedal: „Pre tvrdosť vášho srdca vám napísal toto prikázanie. Ale Boh ich stvoril od počiatku stvorenia ako muža a&nbsp;ženu.</p>
<p>Preto muž opustí svojho otca i&nbsp;matku a&nbsp;pripúta sa k&nbsp;svojej manželke a&nbsp;budú dvaja v&nbsp;jednom tele.</p>
<p>A&nbsp;tak už nie sú dvaja, ale jedno telo. Čo teda Boh spojil, nech človek nerozlučuje!“</p>
<p>Doma sa ho učeníci znova na to pýtali. On im povedal. „Každý, kto prepustí svoju manželku a&nbsp;vezme si inú, dopúšťa sa voči nej cudzoložstva. A&nbsp;ak ona prepustí svojho muža a&nbsp;vydá sa za iného, cudzoloží.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>