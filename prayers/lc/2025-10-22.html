<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 22. okt 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20251022' class='lcDEN lsp wd3' title='22. október 2025'>
<h1 class='lcDENtitul'>
<div class='lcDATUM'>
<span class='lcWD'>Streda</span>
<span class='lcDMY'>
<span class='lcMD' title='Streda 29. týždňa v_Cezročnom období | Svätého Jána Pavla II., pápeža '>22</span> <a href="2025-10.html" title="október 2025" class='lcMY'>október 2025</a>
</span>
<span class='lcND'>meniny: Sergej</span>
</div>
<a class='lcPREV'  href='2025-10-21.html' title='Predchádzajúci deň'>«</a>
<a class='lcNEXT'  href='2025-10-23.html' title='Nasledujúci deň'>»</a>
</h1> 
<div id='altX' class='lcDENalt lsp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Streda 29. týždňa v&nbsp;Cezročnom období
<span class='lcFARBA G' title='Liturgická farba: Zelená'>Z</span></span>
<br /><span class="lcMOD">alebo</span> 
<span>
Svätého Jána Pavla II., pápeža
<span class='lcFARBA W' title='Liturgická farba: Biela'>B</span></span>
<i class='lcTYP'>(ľubovoľná spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Listu svätého apoštola Pavla Rimanom'>Rim 6, 12-18</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 124, 1-3. 4-6. 7-8</p>
<p class='lcRESPblock'><span class='lcRESP'>R.:</span> <span class='lcVERS'>Naša pomoc v&nbsp;mene Pánovom, ktorý stvoril nebo i zem.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 12, 39-48</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Bdejte a&nbsp;buďte pripravení, lebo Syn človeka príde v&nbsp;hodinu, o ktorej neviete.</span></p>

</div>
</div>
</div>
<div class='lcBODY'>
<div class="lcLINE">
<div id='c_Rim6_12-18' class="lcCITANIE" title='Čítanie z Listu svätého apoštola Pavla Rimanom'><h4>Čítanie z&nbsp;Listu svätého apoštola Pavla Rimanom 	<span><a href='http://dkc.kbs.sk/?in=Rim6,12' class='away' title='Zobrazí kontext čítania v Biblii'>Rim 6, 12</a>-18</span></h4>
<h5>Oddajte sa Bohu ako živí, čo vstali z&nbsp;mŕtvych</h5>
<p>Bratia, nech nevládne hriech vo vašom smrteľnom tele, žeby ste sa poddávali jeho žiadostiam, ani nevydávajte svoje údy hriechu za nástroj neprávosti, ale oddajte sa Bohu ako živí, čo vstali z&nbsp;mŕtvych, a&nbsp;svoje údy dajte Bohu za nástroj spravodlivosti. A&nbsp;hriech už nebude panovať nad vami, lebo nie ste pod zákonom, ale pod milosťou.</p>
<p>Čo teda? Budeme hrešiť, pretože nie sme pod zákonom, ale pod milosťou? Vonkoncom nie! Neviete, že komu sa dávate za otrokov a&nbsp;poslúchate ho, ste otrokmi toho, koho poslúchate: či hriechu na smrť, alebo poslušnosti pre spravodlivosť?</p>
<p>No vďaka Bohu, že hoci ste boli otrokmi hriechu, zo srdca ste sa podriadili tomu učeniu, do ktorého ste boli uvedení, a&nbsp;oslobodení od hriechu stali ste sa služobníkmi spravodlivosti.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z124_1-3_4-6_7-8' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Naša pomoc v&nbsp;mene Pánovom, ktorý stvoril nebo i zem.</span></p><h4>Responzóriový žalm 	<span><a href='http://dkc.kbs.sk/?in=Ž124,1' class='away' title='Zobrazí kontext čítania v Biblii'>Ž 124, 1</a>-3. 4-6. 7-8</span></h4>
<div>Keby sa nás Pán nebol ujal, *<br />
nech to povie Izrael,<br />
keby sa nás Pán nebol ujal, *<br />
keď ľudia povstali proti nám,<br />
vari by nás živých boli prehltli, *<br />
keď proti nám blčala ich zúrivosť.	<var>R.</var><br />
Vari by nás bola voda zaliala *<br />
a&nbsp;riava sa prevalila cez nás.<br />
Vari by sa boli prevalili cez nás *<br />
rozbúrené vody.<br />
Nech je velebený Pán, *<br />
že nás nevydal ich zubom za korisť.	<var>R.</var><br />
Naša duša unikla ako vtáča *<br />
zo siete poľovníkov.<br />
Slučka sa roztrhla *<br />
a&nbsp;my sme na slobode.<br />
Naša pomoc v&nbsp;mene Pánovom, *<br />
ktorý stvoril nebo i&nbsp;zem.	<var>R.</var></div>
</div>
</div>
<div class="lcLINE">
<div id='c_Lk12_39-48' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Bdejte a&nbsp;buďte pripravení, lebo Syn človeka príde v&nbsp;hodinu, o ktorej neviete.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk12,39' class='away' title='Zobrazí kontext čítania v Biblii'>Lk 12, 39</a>-48</span></h4>
<h5>Kto mnoho dostal, od toho sa bude mnoho požadovať</h5>
<p>Ježiš povedal svojim učeníkom: „Uvážte predsa: Keby hospodár vedel, v&nbsp;ktorú hodinu príde zlodej, nedovolil by mu vniknúť do svojho domu. Aj vy buďte pripravení, lebo Syn človeka príde v&nbsp;hodinu, o&nbsp;ktorej sa nenazdáte.“</p>
<p>Peter mu povedal: „Pane, toto podobenstvo hovoríš iba nám, alebo všetkým?“</p>
<p>Pán povedal: „Kto je teda verný a&nbsp;múdry správca, ktorého pán ustanoví nad svojou čeľaďou, aby jej načas dával určený pokrm?</p>
<p>Blahoslavený sluha, ktorého pán pri svojom príchode nájde tak robiť. Veru, hovorím vám: Ustanoví ho nad všetkým, čo má.</p>
<p>Ale keby si ten sluha v&nbsp;srdci povedal: ‚Môj pán voľajako nejde,‘ a&nbsp;začal by biť sluhov a&nbsp;slúžky, jesť, piť a&nbsp;opíjať sa, pán toho sluhu príde v&nbsp;deň, keď to najmenej čaká, a&nbsp;v&nbsp;hodinu, o&nbsp;ktorej nevie, oddelí ho a&nbsp;dá mu podiel medzi nevernými.</p>
<p>Toho sluhu, ktorý poznal vôľu svojho pána, no nepripravil sa a&nbsp;nesplnil jeho vôľu, veľmi zbijú. Toho, ktorý ju nepoznal a&nbsp;urobil niečo, za čo si zaslúži bitku, menej zbijú.</p>
<p>Kto mnoho dostal, od toho sa bude mnoho požadovať, a&nbsp;komu veľa zverili, od toho budú viac žiadať.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>