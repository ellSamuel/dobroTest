<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 2. feb 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250202' class='lcDEN ned sv wd7' title='2. február 2025'>
<h1 class='lcDENtitul'>
<div class='lcDATUM'>
<span class='lcWD'>Nedeľa</span>
<span class='lcDMY'>
<span class='lcMD' title='Obetovanie Pána '>2</span> <a href="2025-02.html" title="február 2025" class='lcMY'>február 2025</a>
</span>
<span class='lcND'>meniny: Erika, Erik</span>
</div>
<a class='lcPREV'  href='2025-02-01.html' title='Predchádzajúci deň'>«</a>
<a class='lcNEXT'  href='2025-02-03.html' title='Nasledujúci deň'>»</a>
</h1> 
<div id='altX' class='lcDENalt sv lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Obetovanie Pána
<span class='lcFARBA W' title='Liturgická farba: Biela'>B</span></span>
<i class='lcTYP'>(sviatok)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy proroka Malachiáša'>Mal 3, 1-4</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 24, 7. 8. 9. 10</p>
<p class='lcRESPblock'><span class='lcRESP'>R.:</span> <span class='lcVERS'>Príď, Pane, do svojho svätého chrámu.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Listu Hebrejom'>Hebr 2, 14-18</p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 2, 22-40</p>
</div>
<span class='lcMOD'>alebo kratšie</span> 
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 2, 22-32</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Pán je svetlo národov, Pán je sláva svojho ľudu.</span></p>

</div>
</div>
</div>
<div class='lcBODY'>
<div class="lcLINE">
<div id='c_Mal3_1-4' class="lcCITANIE" title='Čítanie z Knihy proroka Malachiáša'><h4>Čítanie z&nbsp;Knihy proroka Malachiáša 	<span><a href='http://dkc.kbs.sk/?in=Mal3,1' class='away' title='Zobrazí kontext čítania v Biblii'>Mal 3, 1</a>-4</span></h4>
<h5>Príde do svojho chrámu Pán, ktorého hľadáte</h5>
<p>Toto hovorí Pán, Boh: „Hľa, ja posielam svojho anjela, aby mi pripravil cestu. Hneď potom príde do svojho chrámu Pán, ktorého hľadáte, a&nbsp;anjel zmluvy, po ktorom túžite.</p>
<p>Hľa, príde, hovorí Pán zástupov. Kto však znesie deň jeho príchodu a&nbsp;kto obstojí, až sa zjaví?</p>
<p>Veď on je ako oheň, ktorý roztápa, a&nbsp;ako lúh práčov. Sadne si a&nbsp;bude vytápať a&nbsp;čistiť striebro, očistí synov Léviho a&nbsp;zošľachtí ich ako zlato a&nbsp;striebro, takže budú prinášať Pánovi obety v&nbsp;spravodlivosti.</p>
<p>Vtedy sa Pánovi zapáči obeta Júdu a&nbsp;Jeruzalema ako v&nbsp;dňoch predošlých, ako v&nbsp;rokoch dávnych.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z24_7_8_9_10' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Príď, Pane, do svojho svätého chrámu.</span></p><h4>Responzóriový žalm 	<span><a href='http://dkc.kbs.sk/?in=Ž24,7' class='away' title='Zobrazí kontext čítania v Biblii'>Ž 24, 7</a>. 8. 9. 10</span></h4>
<div>Zdvihnite, brány, svoje hlavice †<br />
a&nbsp;vyvýšte sa, brány prastaré, *<br />
lebo má vstúpiť kráľ slávy.	<var>R.</var><br />
Kto je ten kráľ slávy? †<br />
Pán silný a&nbsp;mocný, *<br />
Pán mocný v&nbsp;boji.	<var>R.</var><br />
Zdvihnite, brány, svoje hlavice †<br />
a&nbsp;vyvýšte sa, brány prastaré, *<br />
lebo má vstúpiť kráľ slávy.	<var>R.</var><br />
Kto je ten kráľ slávy? †<br />
Pán zástupov, *<br />
to je ten kráľ slávy.	<var>R.</var></div>
</div>
</div>
<div class="lcLINE">
<div id='c_Hebr2_14-18' class="lcCITANIE" title='Čítanie z Listu Hebrejom'><h4>Čítanie z&nbsp;Listu Hebrejom 	<span><a href='http://dkc.kbs.sk/?in=Hebr2,14' class='away' title='Zobrazí kontext čítania v Biblii'>Hebr 2, 14</a>-18</span></h4>
<h5>Vo všetkom sa musel pripodobniť bratom, aby sa stal milosrdným</h5>
<p>Pretože deti majú účasť na krvi a&nbsp;tele, aj Ježiš mal podobne spoluúčasť na nich, aby smrťou zničil toho, ktorý vládol smrťou, čiže diabla, a&nbsp;vyslobodil tých, ktorých celý život zotročoval strach pred smrťou.</p>
<p>Veď sa neujíma anjelov, ale ujíma sa Abrahámovho potomstva. Preto sa vo všetkom musel pripodobniť bratom, aby sa stal milosrdným a&nbsp;verným veľkňazom pred Bohom a&nbsp;odčinil hriechy ľudu. A&nbsp;pretože sám prešiel skúškou utrpenia, môže pomáhať tým, ktorí sú skúšaní.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Lk2_22-40' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Pán je svetlo národov, Pán je sláva svojho ľudu.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk2,22' class='away' title='Zobrazí kontext čítania v Biblii'>Lk 2, 22</a>-40</span></h4>
<h5>Chlapec rástol, plný múdrosti</h5>
<p>Keď uplynuli podľa Mojžišovho zákona dni ich očisťovania, priniesli Ježiša jeho rodičia do Jeruzalema, aby ho predstavili Pánovi, ako je napísané v&nbsp;Pánovom zákone: „Všetko mužského rodu, čo otvára lono matky, bude zasvätené Pánovi,“ a&nbsp;aby obetovali, ako káže Pánov zákon, pár hrdličiek alebo dva holúbky.</p>
<p>V&nbsp;Jeruzaleme žil vtedy muž menom Simeon, človek spravodlivý a&nbsp;nábožný, ktorý očakával potechu Izraela, a&nbsp;Duch Svätý bol na ňom. Jemu Duch Svätý vyjavil, že neumrie, kým neuvidí Pánovho Mesiáša.</p>
<p>Z&nbsp;vnuknutia Ducha prišiel do chrámu. A&nbsp;keď rodičia prinášali dieťa Ježiša, aby splnili, čo o&nbsp;ňom predpisoval zákon, vzal ho aj on do svojho náručia a&nbsp;velebil Boha slovami: „Teraz prepustíš, Pane, svojho služobníka v&nbsp;pokoji podľa svojho slova, lebo moje oči uvideli tvoju spásu, ktorú si pripravil pred tvárou všetkých národov: svetlo na osvietenie pohanov a&nbsp;slávu Izraela, tvojho ľudu.“</p>
<p>Jeho otec a&nbsp;matka divili sa tomu, čo sa o&nbsp;ňom hovorilo.</p>
<p>Simeon ich požehnal a&nbsp;Márii, jeho matke, povedal: „On je ustanovený na pád a&nbsp;na povstanie pre mnohých v&nbsp;Izraeli a&nbsp;na znamenie, ktorému budú odporovať, – a&nbsp;tvoju vlastnú dušu prenikne meč –, aby vyšlo najavo zmýšľanie mnohých sŕdc.“</p>
<p>Žila vtedy aj prorokyňa Anna, Fanuelova dcéra, z&nbsp;Aserovho kmeňa. Bola už vo vysokom veku. Od svojho panenstva žila so svojím mužom sedem rokov, potom ako vdova do osemdesiateho štvrtého roku. Z&nbsp;chrámu neodchádzala, vo dne v&nbsp;noci slúžila Bohu pôstom a&nbsp;modlitbami. Práve v&nbsp;tú chvíľu prišla aj ona, velebila Boha a&nbsp;hovorila o&nbsp;ňom všetkým, čo očakávali vykúpenie Jeruzalema.</p>
<p>A&nbsp;keď vykonali všetko podľa Pánovho zákona, vrátili sa do Galiley, do svojho mesta Nazareta.</p>
<p>Chlapec rástol a&nbsp;mocnel, plný múdrosti, a&nbsp;Božia milosť bola na ňom.</p>
<p class='dovetok'>Počuli sme slovo Pánovo.</p>
</div>
<p class="lcMOD dep2">alebo kratšie</p> 
<div id='c_Lk2_22-32' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Pán je svetlo národov, Pán je sláva svojho ľudu.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk2,22' class='away' title='Zobrazí kontext čítania v Biblii'>Lk 2, 22</a>-32</span></h4>
<p>Keď uplynuli podľa Mojžišovho zákona dni ich očisťovania, priniesli Ježiša jeho rodičia do Jeruzalema, aby ho predstavili Pánovi, ako je napísané v&nbsp;Pánovom zákone: „Všetko mužského rodu, čo otvára lono matky, bude zasvätené Pánovi,“ a&nbsp;aby obetovali, ako káže Pánov zákon, pár hrdličiek alebo dva holúbky.</p>
<p>V&nbsp;Jeruzaleme žil vtedy muž menom Simeon, človek spravodlivý a&nbsp;nábožný, ktorý očakával potechu Izraela, a&nbsp;Duch Svätý bol na ňom. Jemu Duch Svätý vyjavil, že neumrie, kým neuvidí Pánovho Mesiáša.</p>
<p>Z&nbsp;vnuknutia Ducha prišiel do chrámu. A&nbsp;keď rodičia prinášali dieťa Ježiša, aby splnili, čo o&nbsp;ňom predpisoval zákon, vzal ho aj on do svojho náručia a&nbsp;velebil Boha slovami: „Teraz prepustíš, Pane, svojho služobníka v&nbsp;pokoji podľa svojho slova, lebo moje oči uvideli tvoju spásu, ktorú si pripravil pred tvárou všetkých národov: svetlo na osvietenie pohanov a&nbsp;slávu Izraela, tvojho ľudu.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>