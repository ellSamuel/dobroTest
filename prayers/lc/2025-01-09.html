<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 9. jan 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250109' class='lcDEN feria wd4' title='9. január 2025'>
<h1 class='lcDENtitul'>
<div class='lcDATUM'>
<span class='lcWD'>Štvrtok</span>
<span class='lcDMY'>
<span class='lcMD' title='Štvrtok po Zjavení Pána '>9</span> <a href="2025-01.html" title="január 2025" class='lcMY'>január 2025</a>
</span>
<span class='lcND'>meniny: Alexej</span>
</div>
<a class='lcPREV'  href='2025-01-08.html' title='Predchádzajúci deň'>«</a>
<a class='lcNEXT'  href='2025-01-10.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-Vi'>
<div class='lcHEAD'>
<h2 title='Vianočné obdobie; lit. rok: 2025; ned./fer. cyklus: C/I'>
<span>
Štvrtok po Zjavení Pána
<span class='lcFARBA W' title='Liturgická farba: Biela'>B</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Prvého listu svätého apoštola Jána'>1 Jn 4, 11-18</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 72, 1-2. 10-11. 12-13</p>
<p class='lcRESPblock'><span class='lcRESP'>R.:</span> <span class='lcVERS'>Budú sa ti klaňať, Pane, všetky národy sveta.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Marka'>Mk 6, 45-52</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Sláva ti, Kriste, teba zvestovali národom; sláva ti, Kriste, v&nbsp;teba uverili na svete.</span></p>

</div>
</div>
</div>
<div class='lcBODY'>
<div class="lcLINE">
<div id='c_1Jn4_11-18' class="lcCITANIE" title='Čítanie z Prvého listu svätého apoštola Jána'><h4>Čítanie z&nbsp;Prvého listu svätého apoštola Jána 	<span><a href='http://dkc.kbs.sk/?in=1Jn4,11' class='away' title='Zobrazí kontext čítania v Biblii'>1 Jn 4, 11</a>-18</span></h4>
<h5>Keď sa milujeme navzájom; Boh ostáva v&nbsp;nás</h5>
<p>Milovaní, keď nás Boh tak miluje, aj my sme povinní milovať jeden druhého. Boha nikto nikdy nevidel; ale keď sa milujeme navzájom, Boh ostáva v&nbsp;nás a&nbsp;jeho láska v&nbsp;nás je dokonalá.</p>
<p>A&nbsp;že ostávame v&nbsp;ňom a&nbsp;on v&nbsp;nás, poznávame podľa toho, že nám dal zo svojho Ducha. A&nbsp;my sme videli a&nbsp;svedčíme, že Otec poslal Syna za Spasiteľa sveta.</p>
<p>Kto vyzná: „Ježiš je Boží Syn,“ ostáva v&nbsp;ňom Boh a&nbsp;on v&nbsp;Bohu. A&nbsp;my, čo sme uverili, spoznali sme lásku, akú má Boh k&nbsp;nám. Boh je láska; a&nbsp;kto ostáva v&nbsp;láske, ostáva v&nbsp;Bohu a&nbsp;Boh ostáva v&nbsp;ňom.</p>
<p>Láska v&nbsp;nás je dokonalá v&nbsp;tom, že máme dôveru v&nbsp;deň súdu, lebo ako je on, tak sme aj my na tomto svete. V&nbsp;láske niet strachu, a&nbsp;dokonalá láska vyháňa strach, lebo strach má v&nbsp;sebe trest, a&nbsp;kto sa bojí, nie je dokonalý v&nbsp;láske.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z72_1-2_10-11_12-13' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Budú sa ti klaňať, Pane, všetky národy sveta.</span></p><h4>Responzóriový žalm 	<span><a href='http://dkc.kbs.sk/?in=Ž72,1' class='away' title='Zobrazí kontext čítania v Biblii'>Ž 72, 1</a>-2. 10-11. 12-13</span></h4>
<div>Bože, zver svoju právomoc kráľovi, *<br />
kráľovmu synovi svoju spravodlivosť,<br />
aby spravodlivo vládol nad tvojím ľudom *<br />
a&nbsp;podľa práva nad tvojimi chudobnými.	<var>R.</var><br />
Králi Taršišu a&nbsp;ostrovov prinesú mu dary, *<br />
oddajú mu dane králi Arabov aj zo Sáby.<br />
Budú sa mu klaňať všetci králi, *<br />
slúžiť mu budú všetky národy.	<var>R.</var><br />
On vyslobodí bedára, čo volá k&nbsp;nemu, *<br />
i&nbsp;chudobného, ktorému nik nepomáha.<br />
Zmiluje sa nad chudobným a&nbsp;bedárom, *<br />
zachráni život úbožiakom.	<var>R.</var></div>
</div>
</div>
<div class="lcLINE">
<div id='c_Mk6_45-52' class="lcCITANIE" title='Čítanie zo svätého Evanjelia podľa Marka'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Sláva ti, Kriste, teba zvestovali národom; sláva ti, Kriste, v&nbsp;teba uverili na svete.</span></p><h4>Čítanie zo&nbsp;svätého Evanjelia podľa Marka 	<span><a href='http://dkc.kbs.sk/?in=Mk6,45' class='away' title='Zobrazí kontext čítania v Biblii'>Mk 6, 45</a>-52</span></h4>
<h5>Videli ho kráčať po mori</h5>
<p>Keď Ježiš nasýtil päťtisíc mužov, hneď prinútil svojich učeníkov, aby nastúpili na loď a&nbsp;išli napred na druhý breh k&nbsp;Betsaide, kým on rozpustí ľud. Keď ich rozpustil, odišiel na vrch modliť sa.</p>
<p>A&nbsp;keď sa zvečerilo, loď bola uprostred mora a&nbsp;on sám na zemi. Videl ich, ako sa namáhajú pri veslovaní, lebo vietor dul proti nim. A&nbsp;nad ránom, kráčajúc po mori blížil sa k&nbsp;nim a&nbsp;chcel ich obísť.</p>
<p>Keď ho videli kráčať po mori, mysleli si, že je to mátoha, a&nbsp;vykríkli; všetci ho totiž videli a&nbsp;zľakli sa. Ale on sa im hneď prihovoril: „Vzchopte sa! To som ja, nebojte sa!“</p>
<p>Vstúpil k&nbsp;nim do lode a&nbsp;vietor utíchol. A&nbsp;boli celí ohromení, lebo nepochopili, ako to bolo s&nbsp;chlebmi; ich srdce bolo otupené.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>