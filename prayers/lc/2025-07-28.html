<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 28. júl 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250728' class='lcDEN feria wd1' title='28. júl 2025'>
<h1 class='lcDENtitul'>
<div class='lcDATUM'>
<span class='lcWD'>Pondelok</span>
<span class='lcDMY'>
<span class='lcMD' title='Pondelok 17. týždňa v_Cezročnom období '>28</span> <a href="2025-07.html" title="júl 2025" class='lcMY'>júl 2025</a>
</span>
<span class='lcND'>meniny: Krištof</span>
</div>
<a class='lcPREV'  href='2025-07-27.html' title='Predchádzajúci deň'>«</a>
<a class='lcNEXT'  href='2025-07-29.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Pondelok 17. týždňa v&nbsp;Cezročnom období
<span class='lcFARBA G' title='Liturgická farba: Zelená'>Z</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Exodus'>Ex 32, 15-24. 30-34</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 106, 19-20. 21-22. 23</p>
<p class='lcRESPblock'><span class='lcRESP'>R.:</span> <span class='lcVERS'>Oslavujte Pána, lebo je dobrý. <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Matúša'>Mt 13, 31-35</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Otec nás zo svojej vôle zrodil slovom pravdy, aby sme boli ako prvotiny jeho stvorenia.</span></p>

</div>
</div>
</div>
<div class='lcBODY'>
<div class="lcLINE">
<div id='c_Ex32_15-24_30-34' class="lcCITANIE" title='Čítanie z Knihy Exodus'><h4>Čítanie z&nbsp;Knihy Exodus 	<span><a href='http://dkc.kbs.sk/?in=Ex32,15' class='away' title='Zobrazí kontext čítania v Biblii'>Ex 32, 15</a>-24. 30-34</span></h4>
<h5>Veľmi sa prehrešil tento ľud; urobili si boha zo zlata</h5>
<p>Mojžiš sa vrátil z&nbsp;vrchu; v&nbsp;ruke niesol dve tabule svedectva, popísané z&nbsp;oboch strán. Boli Božím dielom. Aj písmo, vryté do tabúľ, bolo Božie. Keď Jozue počul krik jasajúceho ľudu, povedal Mojžišovi: „Z&nbsp;tábora počuť bojové výkriky.“ On odvetil: „To nie je krik víťazov ani krik porazených, ja počujem hlas spevákov.“</p>
<p>Keď sa Mojžiš priblížil k&nbsp;táboru, videl teľa a&nbsp;tanec; pochytil ho hnev, hodil tabule, čo mal v&nbsp;ruke, a&nbsp;rozbil ich na úpätí vrchu. Potom chytil teľa, ktoré si urobili, spálil ho na ohni a&nbsp;rozdrvil na prach; ten vysypal do vody a&nbsp;dal ju Izraelitom piť. Potom povedal Áronovi: „Čo ti urobil tento ľud, že si naň uvalil taký hriech?!“</p>
<p>Áron mu odpovedal: „Nech sa nehnevá môj pán; veď poznáš tento ľud, že je náchylný na zlé. Vraveli mi: ‚Urob nám bohov, ktorí pôjdu pred nami, lebo nevieme, čo sa stalo s&nbsp;tým Mojžišom, čo nás vyviedol z&nbsp;egyptskej krajiny.‘ Ja som im povedal: Kto má zlato? Oni si ho postŕhali a&nbsp;dali mi ho. Ja som ho pohádzal do ohňa a&nbsp;vyšlo z&nbsp;neho toto teľa.“</p>
<p>Na druhý deň povedal Mojžiš ľudu: „Veľmi ste sa prehrešili. Vystúpim k&nbsp;Pánovi; možno sa mi ho podarí uprosiť za váš zločin.“</p>
<p>Vrátil sa k&nbsp;Pánovi a&nbsp;povedal: „Prosím, veľmi sa prehrešil tento ľud: urobili si boha zo zlata. Ale teraz im odpusť toto previnenie; alebo ak nie, vytri ma zo svojej knihy, ktorú si napísal.“ Pán mu odpovedal: „Zo svojej knihy vytriem toho, kto sa proti mne prehrešil. Ty len choď a&nbsp;veď tento ľud ta, kam som ti prikázal; môj anjel pôjde pred tebou. Keď príde deň navštívenia, potrestám ich aj za tento hriech.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z106_19-20_21-22_23' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Oslavujte Pána, lebo je dobrý. <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž106,19' class='away' title='Zobrazí kontext čítania v Biblii'>Ž 106, 19</a>-20. 21-22. 23</span></h4>
<div>Urobili si teľa na Horebe *<br />
a&nbsp;klaňali sa soche uliatej;<br />
i&nbsp;zamenili svoju slávu *<br />
za podobu býka, ktorý trávu požiera.	<var>R.</var><br />
Zabudli na Boha, svojho záchrancu, *<br />
ktorý vykonal veľké divy v&nbsp;Egypte,<br />
zázraky v&nbsp;Chámovej krajine, *<br />
v&nbsp;Červenom mori skutky úžasné.	<var>R.</var><br />
Už povedal, že ich vyhubí, *<br />
keby nebolo Mojžiša, jeho vyvoleného.<br />
On si stal v&nbsp;prielome pred neho, *<br />
aby odvrátil jeho hnev; aby ich nezničil.	<var>R.</var></div>
</div>
</div>
<div class="lcLINE">
<div id='c_Mt13_31-35' class="lcCITANIE" title='Čítanie zo svätého Evanjelia podľa Matúša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Otec nás zo svojej vôle zrodil slovom pravdy, aby sme boli ako prvotiny jeho stvorenia.</span></p><h4>Čítanie zo&nbsp;svätého Evanjelia podľa Matúša 	<span><a href='http://dkc.kbs.sk/?in=Mt13,31' class='away' title='Zobrazí kontext čítania v Biblii'>Mt 13, 31</a>-35</span></h4>
<h5>Horčičné zrnko vyrastie a&nbsp;je z&nbsp;neho strom, takže prilietajú nebeské vtáky a&nbsp;hniezdia na jeho konároch</h5>
<p>Ježiš predniesol zástupom aj iné podobenstvo: „Nebeské kráľovstvo sa podobá horčičnému zrnku, ktoré človek vzal a&nbsp;zasial na svojej roli. Ono je síce najmenšie zo všetkých semien, ale keď vyrastie, je väčšie než ostatné byliny a&nbsp;je z&nbsp;neho strom, takže prilietajú nebeské vtáky a&nbsp;hniezdia na jeho konároch.“</p>
<p>Ďalšie podobenstvo im povedal: „Nebeské kráľovstvo sa podobá kvasu, ktorý žena vezme a&nbsp;vmiesi do troch mier múky, až sa všetko prekvasí.“</p>
<p>Toto všetko hovoril Ježiš zástupom v&nbsp;podobenstvách. Bez podobenstva im nehovoril nič, aby sa splnilo, čo predpovedal prorok: „Otvorím svoje ústa v&nbsp;podobenstvách, vyrozprávam, čo bolo skryté od stvorenia sveta.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>