<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 4. okt 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20251004' class='lcDEN sp wd6' title='4. október 2025'>
<h1 class='lcDENtitul'>
<div class='lcDATUM'>
<span class='lcWD'>Sobota</span>
<span class='lcDMY'>
<span class='lcMD' title='Svätého Františka Assiského '>4</span> <a href="2025-10.html" title="október 2025" class='lcMY'>október 2025</a>
</span>
<span class='lcND'>meniny: František</span>
</div>
<a class='lcPREV'  href='2025-10-03.html' title='Predchádzajúci deň'>«</a>
<a class='lcNEXT'  href='2025-10-05.html' title='Nasledujúci deň'>»</a>
</h1> 
<div id='altX' class='lcDENalt sp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Svätého Františka Assiského
<span class='lcFARBA W' title='Liturgická farba: Biela'>B</span></span>
<i class='lcTYP'>(spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy proroka Barucha'>Bar 4, 5-12. 27-29</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 69, 33-35. 36-37</p>
<p class='lcRESPblock'><span class='lcRESP'>R.:</span> <span class='lcVERS'>Vo svojej veľkej láske vyslyš ma, Pane.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 10, 17-24</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Zvelebujem ťa, Otče, Pán neba i zeme, že si zjavil maličkým tajomstvá Božieho kráľovstva.</span></p>

</div>
</div>
</div>
<div class='lcBODY'>
<div class="lcLINE">
<div id='c_Bar4_5-12_27-29' class="lcCITANIE" title='Čítanie z Knihy proroka Barucha'><h4>Čítanie z&nbsp;Knihy proroka Barucha 	<span><a href='http://dkc.kbs.sk/?in=Bar4,5' class='away' title='Zobrazí kontext čítania v Biblii'>Bar 4, 5</a>-12. 27-29</span></h4>
<h5>Ten, čo vás postihol pohromou, vovedie vás aj do večnej blaženosti</h5>
<p>Dôveruj, ľud môj, veď nesieš meno Izraela; boli ste predaní pohanom, ale nie na zahynutie; pretože ste rozhnevali Boha, dostali ste sa do rúk nepriateľov. Roztrpčovali ste toho, čo vás stvoril, obetovali ste démonom, nie Bohu. Zabudli ste na Boha, čo vás živil, na večného Boha, a&nbsp;zarmútili ste Jeruzalem, ktorý vás vychoval.</p>
<p>On videl, ako na vás prichádza Boží hnev, a&nbsp;povedal: „Počujte, susedia Siona, Boh na mňa priviedol veľký smútok, lebo som videl zajatie svojich synov a&nbsp;dcér, ktoré na nich priviedol Večný. Vychovával som ich s&nbsp;radosťou, prepúšťal som ich s&nbsp;nárekom a&nbsp;žiaľom.</p>
<p>Nech sa nik neraduje nado mnou, nad vdovou, ktorú opustili mnohí; osamel som pre hriech svojich detí, lebo sa odklonili od Božieho zákona.“</p>
<p>Dôverujte, deti, a&nbsp;volajte k&nbsp;Bohu; ten, čo to dopustil, spomenie si na vás. Ako sa vaša myseľ odklonila od Boha, tak sa obráťte a&nbsp;desaťkrát usilovnejšie ho hľadajte. Veď ten, čo vás postihol touto pohromou, vás aj zachráni a&nbsp;vovedie do večnej blaženosti.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z69_33-35_36-37' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Vo svojej veľkej láske vyslyš ma, Pane.</span></p><h4>Responzóriový žalm 	<span><a href='http://dkc.kbs.sk/?in=Ž69,33' class='away' title='Zobrazí kontext čítania v Biblii'>Ž 69, 33</a>-35. 36-37</span></h4>
<div>Nech zvedia o&nbsp;tom ponížení a&nbsp;nech sa potešia; *<br />
hľadajte Boha a&nbsp;srdce vám oživne.<br />
Lebo Pán vypočuje chudobných *<br />
a&nbsp;nepohŕda svojimi, keď sú v&nbsp;zajatí.<br />
Nech ho chvália nebesia i&nbsp;zem, *<br />
moria a&nbsp;všetko, čo sa hýbe v&nbsp;nich.	<var>R.</var><br />
Lebo Boh zachráni Sion †<br />
a&nbsp;vybuduje mestá Júdove; *<br />
usadia sa tam a&nbsp;budú ich majetkom.<br />
A&nbsp;zdedia ho potomci jeho služobníkov *<br />
a&nbsp;tí, čo milujú jeho meno, budú v&nbsp;ňom prebývať.	<var>R.</var></div>
</div>
</div>
<div class="lcLINE">
<div id='c_Lk10_17-24' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Zvelebujem ťa, Otče, Pán neba i zeme, že si zjavil maličkým tajomstvá Božieho kráľovstva.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk10,17' class='away' title='Zobrazí kontext čítania v Biblii'>Lk 10, 17</a>-24</span></h4>
<h5>Radujte sa z&nbsp;toho, že sú vaše mená zapísané v&nbsp;nebi</h5>
<p>Sedemdesiati dvaja sa vrátili natešení a&nbsp;hovorili: „Pane, aj zlí duchovia sa nám poddávajú v&nbsp;tvojom mene!“</p>
<p>On im povedal: „Videl som satana padať z&nbsp;neba ako blesk. Hľa, dal som vám moc šliapať po hadoch a&nbsp;škorpiónoch i&nbsp;po všetkej sile nepriateľa a&nbsp;nič vám neuškodí. No neradujte sa z&nbsp;toho, že sa vám poddávajú duchovia, ale radujte sa, že sú vaše mená zapísané v&nbsp;nebi.“</p>
<p>V&nbsp;tej hodine Ježiš zaplesal v&nbsp;Duchu Svätom a&nbsp;povedal: „Zvelebujem ťa, Otče, Pán neba i&nbsp;zeme, že si tieto veci skryl pred múdrymi a&nbsp;rozumnými a&nbsp;zjavil si ich maličkým. Áno, Otče, tebe sa tak páčilo.</p>
<p>Môj Otec mi odovzdal všetko. A&nbsp;nik nevie, kto je Syn, iba Otec, ani kto je Otec, iba Syn a&nbsp;ten, komu to Syn bude chcieť zjaviť.“</p>
<p>Potom sa obrátil osobitne k&nbsp;učeníkom a&nbsp;povedal: „Blahoslavené oči, ktoré vidia, čo vidíte vy. Lebo hovorím vám: Mnohí proroci a&nbsp;králi chceli vidieť, čo vidíte vy, ale nevideli, a&nbsp;počuť, čo vy počúvate, ale nepočuli.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>