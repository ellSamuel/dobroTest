<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 27. nov 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20251127' class='lcDEN feria wd4' title='27. november 2025'>
<h1 class='lcDENtitul'>
<div class='lcDATUM'>
<span class='lcWD'>Štvrtok</span>
<span class='lcDMY'>
<span class='lcMD' title='Štvrtok 34. týždňa v_Cezročnom období '>27</span> <a href="2025-11.html" title="november 2025" class='lcMY'>november 2025</a>
</span>
<span class='lcND'>meniny: Milan</span>
</div>
<a class='lcPREV'  href='2025-11-26.html' title='Predchádzajúci deň'>«</a>
<a class='lcNEXT'  href='2025-11-28.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Štvrtok 34. týždňa v&nbsp;Cezročnom období
<span class='lcFARBA G' title='Liturgická farba: Zelená'>Z</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy proroka Daniela'>Dan 6, 12-28</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>(Ch) Dan 3, 68. 69. 70. 71. 72. 73. 74</p>
<p class='lcRESPblock'><span class='lcRESP'>R.:</span> <span class='lcVERS'>Chváľte a&nbsp;vyvyšujte ho naveky.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 21, 20-28</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Vzpriamte sa, zodvihnite hlavu, lebo sa blíži vaše vykúpenie.</span></p>

</div>
</div>
</div>
<div class='lcBODY'>
<div class="lcLINE">
<div id='c_Dan6_12-28' class="lcCITANIE" title='Čítanie z Knihy proroka Daniela'><h4>Čítanie z&nbsp;Knihy proroka Daniela 	<span><a href='http://dkc.kbs.sk/?in=Dan6,12' class='away' title='Zobrazí kontext čítania v Biblii'>Dan 6, 12</a>-28</span></h4>
<h5>Boh poslal svojho anjela a&nbsp;zavrel levom tlamy</h5>
<p>V&nbsp;istý deň vtrhli vysokí úradníci a&nbsp;satrapovia k&nbsp;Danielovi a&nbsp;našli ho, ako sa modlí a&nbsp;prosí svojho Boha.</p>
<p>Potom išli ku kráľovi a&nbsp;hovorili mu o&nbsp;jeho nariadení: „Kráľ, nepodpísal si rozhodnutie, že každého, kto by v&nbsp;nasledujúcich tridsiatich dňoch prosil niektorého boha alebo človeka o&nbsp;niečo, okrem teba, kráľ, treba hodiť do levovej jamy?“</p>
<p>Kráľ odpovedal: „Áno, je to isté podľa zákona Médov a&nbsp;Peržanov, ktorý je nezmeniteľný.“</p>
<p>I&nbsp;povedali kráľovi: „Daniel, jeden z&nbsp;judejských zajatcov, nedbá na teba, kráľ, ani na nariadenie, ktoré si vydal, a&nbsp;tri razy denne koná svoje modlitby.“</p>
<p>Keď kráľ počul ich reč, veľmi sa zarmútil a&nbsp;zaumienil si, že Daniela zachráni, a&nbsp;až do západu slnka sa usiloval o&nbsp;jeho záchranu.</p>
<p>Ale muži dorážali na kráľa a&nbsp;vraveli mu: „Uvedom si, kráľ; u&nbsp;Médov a&nbsp;Peržanov je zákon, že neslobodno zmeniť nijaké nariadenie ani rozhodnutie, ktoré vyniesol kráľ.“</p>
<p>A&nbsp;tak kráľ rozkázal priviesť Daniela a&nbsp;hodiť ho do levovej jamy. Kráľ pritom povedal Danielovi: „Nech ťa zachráni tvoj Boh, ktorého tak vytrvalo uctievaš.“</p>
<p>Priniesli kameň a&nbsp;položili ho na otvor jamy; kráľ ho zapečatil svojím prsteňom a&nbsp;prsteňmi svojich veľmožov, aby nik nemohol zasiahnuť do Danielovho položenia. Potom kráľ odišiel do svojho paláca a&nbsp;šiel spať bez večere; nedal si priniesť jedlo a&nbsp;spánok ho obchádzal.</p>
<p>Na úsvite rýchlo vstal a&nbsp;ponáhľal sa k&nbsp;levovej jame. Keď sa priblížil k&nbsp;jame, bolestným hlasom oslovil Daniela: „Daniel, služobník živého Boha, vládal ťa tvoj Boh, ktorého si vytrvalo ctíš, zachrániť pred levmi?“</p>
<p>Daniel odpovedal kráľovi: „Kráľ, ži naveky! Môj Boh poslal svojho anjela, ten zavrel levom tlamy, a&nbsp;neublížili mi, lebo sa ukázalo, že som pred ním spravodlivý; ale ani proti tebe, kráľ, som sa neprevinil.“</p>
<p>Kráľ sa veľmi potešil a&nbsp;rozkázal Daniela z&nbsp;jamy vytiahnuť. Daniela vytiahli z&nbsp;jamy a&nbsp;nenašli na ňom nijaký úraz, lebo on dôveroval svojmu Bohu.</p>
<p>Na kráľov rozkaz priviedli mužov, čo na Daniela žalovali, a&nbsp;hodili ich do levovej jamy, aj ich deti a&nbsp;ženy; ale ešte nedopadli ani na dno jamy a&nbsp;levy sa ich zmocnili a&nbsp;rozdrúzgali im kosti.</p>
<p>Vtedy kráľ Darius napísal všetkým národom, kmeňom a&nbsp;jazykom, čo bývali na celej zemi: „Nech vzrastá váš pokoj! Ja vydávam nariadenie: Nech sa v&nbsp;celom mojom kráľovstve trasú a&nbsp;boja Danielovho Boha; lebo on je živý Boh, on ostáva naveky, jeho kráľovstvo sa nerozpadne a&nbsp;jeho moc trvá naveky; on vyslobodzuje a&nbsp;zachraňuje, robí znamenia a&nbsp;zázraky na nebi i&nbsp;na zemi. On vyslobodil Daniela z&nbsp;moci levov.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Dan3_68_69_70_71_72_73_74' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Chváľte a&nbsp;vyvyšujte ho naveky.</span></p><h4>Responzóriový žalm 	<span><a href='http://dkc.kbs.sk/?in=Dan3,68' class='away' title='Zobrazí kontext čítania v Biblii'>Dan 3, 68</a>. 69. 70. 71. 72. 73. 74</span></h4>
<div>Velebte Pána, rosa a&nbsp;srieň; *	<var>R.</var><br />
Velebte Pána, mráz a&nbsp;zima; *	<var>R.</var><br />
Velebte Pána, ľad a&nbsp;sneh; *	<var>R.</var><br />
Velebte Pána, noci a&nbsp;dni; *	<var>R.</var><br />
Velebte Pána, svetlo a&nbsp;tma; *	<var>R.</var><br />
Velebte Pána, blesky a&nbsp;oblaky; *	<var>R.</var><br />
Nech Pána velebí zem; *	<var>R.</var></div>
</div>
</div>
<div class="lcLINE">
<div id='c_Lk21_20-28' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Vzpriamte sa, zodvihnite hlavu, lebo sa blíži vaše vykúpenie.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk21,20' class='away' title='Zobrazí kontext čítania v Biblii'>Lk 21, 20</a>-28</span></h4>
<h5>Po Jeruzaleme budú šliapať pohania, kým sa nenaplní čas pohanov</h5>
<p>Ježiš povedal svojim učeníkom: „Keď uvidíte, že vojsko obkľučuje Jeruzalem, vedzte, že sa priblížilo jeho spustošenie. Vtedy tí, čo budú v&nbsp;Judei, nech utečú do hôr. Tí však, čo budú v&nbsp;meste, nech z&nbsp;neho odídu, a&nbsp;tí, čo budú na vidieku, nech doň nevchádzajú, lebo to budú dni pomsty, aby sa splnilo všetko, čo je napísané.</p>
<p>Beda ťarchavým ženám a&nbsp;tým, čo budú v&nbsp;tie dni pridájať! Lebo bude veľké súženie na zemi a&nbsp;hnev proti tomuto ľudu. Budú padať ostrím meča, odvedú ich do zajatia medzi všetky národy a&nbsp;po Jeruzaleme budú šliapať pohania, kým sa nenaplní čas pohanov.</p>
<p>Budú znamenia na slnku a&nbsp;mesiaci i&nbsp;na hviezdach a&nbsp;na zemi budú národy plné úzkosti a&nbsp;zmätku z&nbsp;hukotu mora a&nbsp;vlnobitia. Ľudia budú zmierať od strachu a&nbsp;očakávania toho, čo príde na svet, lebo nebeské mocnosti sa budú chvieť. Vtedy uvidia Syna človeka prichádzať v&nbsp;oblaku s&nbsp;mocou a&nbsp;veľkou slávou.</p>
<p>Keď sa to začne diať, vzpriamte sa, zodvihnite hlavu, lebo sa blíži vaše vykúpenie.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>