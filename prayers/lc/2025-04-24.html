<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 24. apr 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250424' class='lcDEN sl wd4' title='24. apríl 2025'>
<h1 class='lcDENtitul'>
<div class='lcDATUM'>
<span class='lcWD'>Štvrtok</span>
<span class='lcDMY'>
<span class='lcMD' title='Štvrtok vo Veľkonočnej oktáve '>24</span> <a href="2025-04.html" title="apríl 2025" class='lcMY'>apríl 2025</a>
</span>
<span class='lcND'>meniny: Juraj</span>
</div>
<a class='lcPREV'  href='2025-04-23.html' title='Predchádzajúci deň'>«</a>
<a class='lcNEXT'  href='2025-04-25.html' title='Nasledujúci deň'>»</a>
</h1> 
<div id='altX' class='lcDENalt sl lc-lo-VO'>
<div class='lcHEAD'>
<h2 title='Veľkonočné obdobie; lit. rok: 2025; ned./fer. cyklus: C/I'>
<span>
Štvrtok vo Veľkonočnej oktáve
<span class='lcFARBA W' title='Liturgická farba: Biela'>B</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie zo Skutkov Apoštolov'>Sk 3, 11-26</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 8, 2ab+5. 6-7. 8-9</p>
<p class='lcRESPblock'><span class='lcRESP'>R.:</span> <span class='lcVERS'>Pane, náš Vládca, aké vznešené je tvoje meno na celej zemi! <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 24, 35-48</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Toto je deň, ktorý učinil Pán, plesajme a&nbsp;radujme sa z&nbsp;neho.</span></p>

</div>
</div>
</div>
<div class='lcBODY'>
<div class="lcLINE">
<div id='c_Sk3_11-26' class="lcCITANIE" title='Čítanie zo Skutkov Apoštolov'><h4>Čítanie zo&nbsp;Skutkov Apoštolov 	<span><a href='http://dkc.kbs.sk/?in=Sk3,11' class='away' title='Zobrazí kontext čítania v Biblii'>Sk 3, 11</a>-26</span></h4>
<h5>Zabili ste pôvodcu života, ale Boh ho vzkriesil z&nbsp;mŕtvych</h5>
<p>Keďže sa uzdravený chromý pridŕžal Petra a&nbsp;Jána, zbehol sa k&nbsp;nim do stĺporadia, ktoré sa volá Šalamúnovým, všetok užasnutý ľud. Keď to Peter videl, prehovoril k&nbsp;ľudu: „Mužovia, Izraeliti, čo sa tomu divíte a&nbsp;prečo hľadíte na nás, akoby sme boli vlastnou mocou alebo nábožnosťou urobili, že tento chodí? Boh Abraháma, Boh Izáka a&nbsp;Boh Jakuba, Boh našich otcov, oslávil svojho Služobníka Ježiša, ktorého ste vy vydali a&nbsp;zapreli pred Pilátom, kým on rozhodol, že ho treba prepustiť. Vy ste zapreli Svätého a&nbsp;Spravodlivého a&nbsp;žiadali ste, aby vám prepustil vraha. Zabili ste pôvodcu života, ale Boh ho vzkriesil z&nbsp;mŕtvych; a&nbsp;my sme toho svedkami.</p>
<p>A&nbsp;jeho meno pre vieru v&nbsp;toto meno upevnilo tohoto človeka, ktorého vidíte a&nbsp;poznáte, a&nbsp;viera, ktorá je skrze neho, dala mu toto úplné zdravie pred očami vás všetkých.</p>
<p>A&nbsp;teraz, bratia, viem, že ste to v&nbsp;nevedomosti urobili, ako aj vaši poprední muži. Ale Boh takto splnil, čo vopred oznámil ústami všetkých prorokov, že jeho Mesiáš bude trpieť.</p>
<p>Kajajte sa teda, obráťte sa, aby sa zotreli vaše hriechy a&nbsp;prišli časy osvieženia od Pána, aby poslal Ježiša, ktorý je vám predurčený Mesiáš, ale musí ho prijať nebo až do čias, keď sa všetko obnoví, čo odpradávna hovoril Boh ústami svojich svätých prorokov.</p>
<p>Veď Mojžiš povedal: ‚Proroka vám vzbudí Pán, váš Boh, z&nbsp;vašich bratov ako mňa. Jeho budete počúvať vo všetkom, čo vám povie. A&nbsp;každý, kto nepočúvne toho proroka, bude odstránený z&nbsp;ľudu.‘ A&nbsp;všetci proroci, čo, počnúc Samuelom, postupne hovorili, oznamovali tieto dni.</p>
<p>Vy ste synovia prorokov a&nbsp;zmluvy, ktorú Boh uzavrel s&nbsp;vašimi otcami, keď povedal Abrahámovi: ‚A&nbsp;v&nbsp;tvojom potomstve budú požehnané všetky rodiny zeme.‘ Boh predovšetkým vám vzbudil svojho Služobníka a&nbsp;poslal ho, aby vás požehnal tým, že každého z&nbsp;vás odvráti od vašich neprávostí.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z8_2ab_5_6-7_8-9' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Pane, náš Vládca, aké vznešené je tvoje meno na celej zemi! <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž8,2' class='away' title='Zobrazí kontext čítania v Biblii'>Ž 8, 2</a>ab+5. 6-7. 8-9</span></h4>
<div>Pane, náš Vládca, *<br />
aké vznešené je tvoje meno na celej zemi!<br />
čože je človek, že naň pamätáš, *<br />
a&nbsp;syn človeka, že sa ho ujímaš?	<var>R.</var><br />
Stvoril si ho len o&nbsp;niečo menšieho od anjelov, *<br />
slávou a&nbsp;cťou si ho ovenčil<br />
a&nbsp;ustanovil si ho za vládcu nad dielami tvojich rúk. *<br />
Všetko si mu položil pod nohy:	<var>R.</var><br />
ovce a&nbsp;všetok domáci statok *<br />
aj všetku poľnú zver,<br />
vtáctvo pod oblohou a&nbsp;ryby v&nbsp;mori *<br />
i&nbsp;všetko, čo sa hýbe po dne morskom.	<var>R.</var></div>
</div>
</div>
<div class="lcLINE">
<div id='c_Lk24_35-48' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Toto je deň, ktorý učinil Pán, plesajme a&nbsp;radujme sa z&nbsp;neho.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk24,35' class='away' title='Zobrazí kontext čítania v Biblii'>Lk 24, 35</a>-48</span></h4>
<h5>Tak je napísané, že Mesiáš bude trpieť a&nbsp;tretieho dňa vstane z&nbsp;mŕtvych</h5>
<p>Ježišovi učeníci porozprávali, čo sa im stalo cestou a&nbsp;ako ho spoznali pri lámaní chleba.</p>
<p>Kým o&nbsp;tom hovorili, on sám zastal uprostred nich a&nbsp;povedal im: „Pokoj vám.“ Zmätení a&nbsp;naľakaní si mysleli, že vidia ducha. On im povedal. „Čo sa ľakáte a&nbsp;prečo vám srdcia zachvacujú také myšlienky? Pozrite na moje ruky a&nbsp;nohy, že som to ja! Dotknite sa ma a&nbsp;presvedčte sa! Veď duch nemá mäso a&nbsp;kosti – a&nbsp;vidíte, že ja mám.“ Ako to povedal, ukázal im ruky a&nbsp;nohy.</p>
<p>A&nbsp;keď tomu stále od veľkej radosti nemohli uveriť a&nbsp;len sa divili, povedal im: „Máte tu niečo na jedenie?“ Oni mu podali kúsok pečenej ryby. I&nbsp;vzal si a&nbsp;jedol pred nimi. Potom im povedal: „Toto je to, čo som vám hovoril, kým som bol ešte s&nbsp;vami, že sa musí splniť všetko, čo je o&nbsp;mne napísané v&nbsp;Mojžišovom zákone, u&nbsp;Prorokov a&nbsp;v&nbsp;Žalmoch.“</p>
<p>Vtedy im otvoril myseľ, aby porozumeli Písmu, a&nbsp;povedal im: „Tak je napísané, že Mesiáš bude trpieť a&nbsp;tretieho dňa vstane z&nbsp;mŕtvych a&nbsp;v&nbsp;jeho mene sa bude všetkým národom, počnúc od Jeruzalema, hlásať pokánie na odpustenie hriechov. Vy ste toho svedkami.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>