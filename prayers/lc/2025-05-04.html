<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 4. máj 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250504' class='lcDEN ned feria wd7' title='4. máj 2025'>
<h1 class='lcDENtitul'>
<div class='lcDATUM'>
<span class='lcWD'>Nedeľa</span>
<span class='lcDMY'>
<span class='lcMD' title='3. veľkonočná nedeľa '>4</span> <a href="2025-05.html" title="máj 2025" class='lcMY'>máj 2025</a>
</span>
<span class='lcND'>meniny: Florián</span>
</div>
<a class='lcPREV'  href='2025-05-03.html' title='Predchádzajúci deň'>«</a>
<a class='lcNEXT'  href='2025-05-05.html' title='Nasledujúci deň'>»</a>
</h1> 
<div id='altX' class='lcDENalt ned lc-lo-VO'>
<div class='lcHEAD'>
<h2 title='Veľkonočné obdobie; lit. rok: 2025; ned./fer. cyklus: C/I'>
<span>
3. veľkonočná nedeľa
<span class='lcFARBA W' title='Liturgická farba: Biela'>B</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie zo Skutkov Apoštolov'>Sk 5, 27b-32. 40b-41</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 30, 2+4. 5-6. 11-12a+13b</p>
<p class='lcRESPblock'><span class='lcRESP'>R.:</span> <span class='lcVERS'>Budem ťa, Pane, oslavovať, že si ma vyslobodil. <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy zjavenia svätého apoštola Jána'>Zjv 5, 11-14</p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 21, 1-19</p>
</div>
<span class='lcMOD'>alebo kratšie</span> 
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 21, 1-14</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Vstal z&nbsp;mŕtvych Kristus, tvorca všetkého, a&nbsp;zmiloval sa nad ľudským pokolením.</span></p>

</div>
</div>
</div>
<div class='lcBODY'>
<div class="lcLINE">
<div id='c_Sk5_27b-32_40b-41' class="lcCITANIE" title='Čítanie zo Skutkov Apoštolov'><h4>Čítanie zo&nbsp;Skutkov Apoštolov 	<span><a href='http://dkc.kbs.sk/?in=Sk5,27' class='away' title='Zobrazí kontext čítania v Biblii'>Sk 5, 27</a>b-32. 40b-41</span></h4>
<h5>My sme toho svedkami aj Duch Svätý</h5>
<p>Veľkňaz začal vyšetrovať apoštolov. Opýtal sa ich: „Nezakázali sme vám prísne učiť v&nbsp;tom mene?! A&nbsp;vy ste naplnili Jeruzalem svojím učením a&nbsp;chcete na nás uvaliť krv toho človeka.“ Peter a&nbsp;apoštoli odpovedali: „Boha treba viac poslúchať ako ľudí. Boh našich otcov vzkriesil Ježiša, ktorého ste vy zavesili na drevo a&nbsp;zavraždili. Jeho Boh svojou pravicou povýšil za Vládcu a&nbsp;Spasiteľa, aby daroval Izraelu pokánie a&nbsp;odpustenie hriechov. A&nbsp;my sme toho svedkami aj Duch Svätý, ktorého Boh dal tým, čo ho poslúchajú.“</p>
<p>Apoštolom potom prikázali, že nesmú hovoriť v&nbsp;Ježišovom mene, a&nbsp;prepustili ich. A&nbsp;oni odchádzali z&nbsp;veľrady natešení, že boli uznaní za hodných znášať potupu pre toto meno.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z30_2_4_5-6_11-12a_13b' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Budem ťa, Pane, oslavovať, že si ma vyslobodil. <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž30,2' class='away' title='Zobrazí kontext čítania v Biblii'>Ž 30, 2</a>+4. 5-6. 11-12a+13b</span></h4>
<div>Budem ťa, Pane, oslavovať, že si ma vyslobodil *<br />
a&nbsp;že si nedovolil, aby sa moji nepriatelia radovali nado mnou.<br />
Pane, vyviedol si ma z&nbsp;ríše zosnulých, *<br />
navrátil si mi život, aby som nezostúpil do hrobu.	<var>R.</var><br />
Na harfe hrajte Pánovi, jeho svätí, *<br />
vzdávajte vďaky jeho menu svätému.<br />
Lebo len chvíľku trvá jeho hnev, *<br />
ale celý život jeho láskavosť.<br />
Podvečer je nám hosťom plač *<br />
a&nbsp;radosť nad ránom.	<var>R.</var><br />
Čuj, Pane a&nbsp;zmiluj sa nado mnou; *<br />
Pane, buď mi na pomoci.<br />
Môj nárek si obrátil na tanec; *<br />
Pane, Bože môj, naveky ťa chcem velebiť.	<var>R.</var></div>
</div>
</div>
<div class="lcLINE">
<div id='c_Zjv5_11-14' class="lcCITANIE" title='Čítanie z Knihy zjavenia svätého apoštola Jána'><h4>Čítanie z&nbsp;Knihy zjavenia svätého apoštola Jána 	<span><a href='http://dkc.kbs.sk/?in=Zjv5,11' class='away' title='Zobrazí kontext čítania v Biblii'>Zjv 5, 11</a>-14</span></h4>
<h5>Hoden je Baránok, ktorý bol zabitý, prijať moc a&nbsp;bohatstvo</h5>
<p>Ja, Ján, videl som a&nbsp;počul som hlas mnohých anjelov okolo trónu, bytostí a&nbsp;starcov. Boli ich myriady myriád a&nbsp;tisíce tisícov a&nbsp;volali mohutným hlasom: „Hoden je Baránok, ktorý bol zabitý, prijať moc, bohatstvo a&nbsp;múdrosť, silu, česť, slávu a&nbsp;dobrorečenie.“</p>
<p>A&nbsp;všetko tvorstvo na nebi, na zemi, pod zemou i&nbsp;na mori a&nbsp;všetko, čo je v&nbsp;nich, počul som volať: „Sediacemu na tróne a&nbsp;Baránkovi dobrorečenie a&nbsp;česť, sláva a&nbsp;moc na veky vekov.“</p>
<p>A&nbsp;štyri bytosti volali: „Amen.“ A&nbsp;starci padli a&nbsp;klaňali sa.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Jn21_1-19' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Vstal z&nbsp;mŕtvych Kristus, tvorca všetkého, a&nbsp;zmiloval sa nad ľudským pokolením.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn21,1' class='away' title='Zobrazí kontext čítania v Biblii'>Jn 21, 1</a>-19</span></h4>
<h5>Ježiš pristúpil, vzal chlieb a&nbsp;dával im; podobne aj rybu</h5>
<p>Ježiš sa znova zjavil učeníkom pri Tiberiadskom mori. A&nbsp;zjavil sa takto: Boli spolu Šimon Peter, Tomáš nazývaný Didymus, Natanael z&nbsp;Kány Galilejskej, Zebedejovi synovia a&nbsp;iní dvaja z&nbsp;jeho učeníkov. Šimon Peter im povedal: „Idem loviť ryby.“</p>
<p>Povedali mu: „Pôjdeme aj my s&nbsp;tebou.“ Išli a&nbsp;nastúpili na loď. Ale tej noci nechytili nič.</p>
<p>Keď sa už rozodnilo, stál Ježiš na brehu; ale učeníci nevedeli, že je to Ježiš. A&nbsp;Ježiš sa ich opýtal: „Deti, máte niečo na jedenie?“</p>
<p>Odpovedali mu: „Nemáme.“</p>
<p>On im povedal: „Spustite sieť z&nbsp;pravej strany lode a&nbsp;nájdete.“ Oni spustili a&nbsp;pre množstvo rýb ju už nevládali vytiahnuť.</p>
<p>Učeník, ktorého Ježiš miloval, povedal Petrovi: „To je Pán.“</p>
<p>Len čo Šimon Peter počul, že je to Pán, pripásal si šaty – nebol totiž oblečený – a&nbsp;skočil do mora. Ostatní učeníci prišli na lodi, lebo neboli ďaleko od brehu, len asi dvesto lakťov, a&nbsp;sieť s&nbsp;rybami ťahali za sebou.</p>
<p>Keď vystúpili na breh, videli rozloženú pahrebu a&nbsp;na nej položenú rybu a&nbsp;chlieb. Ježiš im povedal: „Doneste z&nbsp;rýb, čo ste teraz chytili!“ Šimon Peter šiel a&nbsp;vytiahol na breh sieť plnú veľkých rýb. Bolo ich stopäťdesiattri. A&nbsp;hoci ich bolo toľko, sieť sa nepretrhla.</p>
<p>Ježiš im povedal: „Poďte jesť!“ A&nbsp;nik z&nbsp;učeníkov sa ho neodvážil spýtať: „Kto si?“, lebo vedeli, že je to Pán.</p>
<p>Ježiš pristúpil, vzal chlieb a&nbsp;dával im; podobne aj rybu.</p>
<p>To sa Ježiš učeníkom zjavil už tretí raz od svojho zmŕtvychvstania.</p>
<p>Keď sa najedli, Ježiš sa opýtal Šimona Petra: „Šimon, syn Jánov, miluješ ma väčšmi ako títo?“</p>
<p>Odpovedal mu: „Áno, Pane, ty vieš, že ťa mám rád.“</p>
<p>Ježiš mu povedal: „Pas moje baránky.“</p>
<p>Opýtal sa ho aj druhý raz: „Šimon, syn Jánov, miluješ ma?“</p>
<p>On mu odpovedal: „Áno, Pane, ty vieš, že ťa mám rád.“</p>
<p>Ježiš mu povedal: „Pas moje ovce!“</p>
<p>Pýtal sa ho tretí raz: „Šimon, syn Jánov, máš ma rád?“</p>
<p>Petra zarmútilo, že sa ho tretí raz spýtal: „Máš ma rád?“, a&nbsp;povedal mu: „Pane, ty vieš všetko, ty dobre vieš, že ťa mám rád.“</p>
<p>Ježiš mu povedal: „Pas moje ovce! Veru, veru, hovorím ti: Keď si bol mladší, sám si sa opásal a&nbsp;chodil si, kade si chcel. Ale keď zostarneš, vystrieš ruky, iný ťa opáše a&nbsp;povedie, kam nechceš.“ To povedal, aby naznačil, akou smrťou oslávi Boha. Ako to povedal, vyzval ho: „Poď za mnou!“</p>
<p class='dovetok'>Počuli sme slovo Pánovo.</p>
</div>
<p class="lcMOD dep2">alebo kratšie</p> 
<div id='c_Jn21_1-14' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Vstal z&nbsp;mŕtvych Kristus, tvorca všetkého, a&nbsp;zmiloval sa nad ľudským pokolením.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn21,1' class='away' title='Zobrazí kontext čítania v Biblii'>Jn 21, 1</a>-14</span></h4>
<h5>Ježiš pristúpil, vzal chlieb a&nbsp;dával im; podobne aj rybu</h5>
<p>Ježiš sa znova zjavil učeníkom pri Tiberiadskom mori. A&nbsp;zjavil sa takto: Boli spolu Šimon Peter, Tomáš nazývaný Didymus, Natanael z&nbsp;Kány Galilejskej, Zebedejovi synovia a&nbsp;iní dvaja z&nbsp;jeho učeníkov.</p>
<p>Šimon Peter im povedal: „Idem loviť ryby.“</p>
<p>Povedali mu: „Pôjdeme aj my s&nbsp;tebou.“ Išli a&nbsp;nastúpili na loď. Ale tej noci nechytili nič.</p>
<p>Keď sa už rozodnilo, stál Ježiš na brehu; ale učeníci nevedeli, že je to Ježiš. A&nbsp;Ježiš sa ich opýtal: „Deti, máte niečo na jedenie?“</p>
<p>Odpovedali mu: „Nemáme.“</p>
<p>On im povedal: „Spustite sieť z&nbsp;pravej strany lode a&nbsp;nájdete.“ Oni spustili a&nbsp;pre množstvo rýb ju už nevládali vytiahnuť.</p>
<p>Učeník, ktorého Ježiš miloval, povedal Petrovi: „To je Pán.“ Len čo Šimon Peter počul, že je to Pán, pripásal si šaty – nebol totiž oblečený – a&nbsp;skočil do mora. Ostatní učeníci prišli na lodi, lebo neboli ďaleko od brehu, len asi dvesto lakťov, a&nbsp;sieť s&nbsp;rybami ťahali za sebou.</p>
<p>Keď vystúpili na breh, videli rozloženú pahrebu a&nbsp;na nej položenú rybu a&nbsp;chlieb. Ježiš im povedal: „Doneste z&nbsp;rýb, čo ste teraz chytili!“ Šimon Peter šiel a&nbsp;vytiahol na breh sieť plnú veľkých rýb. Bolo ich stopäťdesiattri. A&nbsp;hoci ich bolo toľko, sieť sa nepretrhla.</p>
<p>Ježiš im povedal: „Poďte jesť!“ A&nbsp;nik z&nbsp;učeníkov sa ho neodvážil spýtať: „Kto si?“, lebo vedeli, že je to Pán.</p>
<p>Ježiš pristúpil, vzal chlieb a&nbsp;dával im; podobne aj rybu.</p>
<p>To sa Ježiš učeníkom zjavil už tretí raz od svojho zmŕtvychvstania.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>