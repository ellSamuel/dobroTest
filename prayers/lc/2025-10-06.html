<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 6. okt 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20251006' class='lcDEN lsp wd1' title='6. október 2025'>
<h1 class='lcDENtitul'>
<div class='lcDATUM'>
<span class='lcWD'>Pondelok</span>
<span class='lcDMY'>
<span class='lcMD' title='Pondelok 27. týždňa v_Cezročnom období | Svätého Bruna, kňaza '>6</span> <a href="2025-10.html" title="október 2025" class='lcMY'>október 2025</a>
</span>
<span class='lcND'>meniny: Natália</span>
</div>
<a class='lcPREV'  href='2025-10-05.html' title='Predchádzajúci deň'>«</a>
<a class='lcNEXT'  href='2025-10-07.html' title='Nasledujúci deň'>»</a>
</h1> 
<div id='altX' class='lcDENalt lsp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Pondelok 27. týždňa v&nbsp;Cezročnom období
<span class='lcFARBA G' title='Liturgická farba: Zelená'>Z</span></span>
<br /><span class="lcMOD">alebo</span> 
<span>
Svätého Bruna, kňaza
<span class='lcFARBA W' title='Liturgická farba: Biela'>B</span></span>
<i class='lcTYP'>(ľubovoľná spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Začiatok knihy proroka Jonáša'>Jon 1, 1 – 2, 1. 11</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>(Ch) Jon 2, 3. 4. 5. 8</p>
<p class='lcRESPblock'><span class='lcRESP'>R.:</span> <span class='lcVERS'>Vytrhol si ma zo struhy, Pane, Bože môj.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 10, 25-37</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Nové prikázanie vám dávam, hovorí Pán; aby ste sa milovali navzájom, ako som ja miloval vás.</span></p>

</div>
</div>
</div>
<div class='lcBODY'>
<div class="lcLINE">
<div id='c_Jon1_1-2_1_11' class="lcCITANIE" title='Začiatok knihy proroka Jonáša'><h4>Začiatok knihy proroka Jonáša 	<span><a href='http://dkc.kbs.sk/?in=Jon1,1' class='away' title='Zobrazí kontext čítania v Biblii'>Jon 1, 1</a> – 2, 1. 11</span></h4>
<h5>Jonáš vstal a&nbsp;chcel Pánovi ujsť</h5>
<p>Jonášovi, Amatiho synovi, zaznelo Pánovo slovo: „Vstaň, choď do veľkého mesta Ninive a&nbsp;ohlás im, že ich zloba vystúpila až ku mne.“</p>
<p>Ale Jonáš vstal a&nbsp;chcel Pánovi ujsť do Taršišu. Išiel do Joppe, našiel si loď, čo šla do Taršišu, zaplatil plavné a&nbsp;nasadol na ňu, aby s&nbsp;nimi ušiel Pánovi do Taršišu.</p>
<p>Ale Pán poslal na more silný vietor, na mori sa strhla veľká búrka a&nbsp;lodi hrozilo, že stroskotá. Námorníci sa báli, každý volal k&nbsp;svojmu bohu a&nbsp;hádzali do mora náradie, čo bolo na lodi, aby ju odľahčili. Ale Jonáš zišiel do vnútra lode, ľahol si tam a&nbsp;tvrdo zaspal.</p>
<p>Tu prišiel k&nbsp;nemu kapitán a&nbsp;povedal mu: „Čože, ty spíš? Vstaň, volaj k&nbsp;svojmu Bohu, možno si spomenie na nás a&nbsp;nezahynieme.“ A&nbsp;jeden druhému vraveli: „Poďte, hodíme lós a&nbsp;dozvieme sa, prečo nás stihlo toto nešťastie.“ Hodili teda lós a&nbsp;lós padol na Jonáša.</p>
<p>Preto naň naliehali: „Povedz nám, prečo nás stihlo toto nešťastie? Aké máš poslanie a&nbsp;odkiaľ ideš? Kde je tvoja vlasť a&nbsp;z&nbsp;ktorého národa pochádzaš?“</p>
<p>On im odpovedal: „Hebrej som a&nbsp;ctiteľ Pána, Boha nebies, ktorý stvoril more i&nbsp;súš.“</p>
<p>Mužov pojal veľký strach a&nbsp;povedali mu: „Čo si to urobil?“</p>
<p>Chlapi totiž vedeli, že uteká pred Pánom, lebo im to povedal. Tu sa ho pýtali: „Čo máme s&nbsp;tebou urobiť, aby sa more pod nami utíšilo?“ Lebo more sa búrilo čoraz väčšmi.</p>
<p>On im odvetil: „Chyťte ma a&nbsp;hoďte do mora a&nbsp;more sa pod vami utíši. Veď ja viem, že vás pre mňa stihla táto veľká búrka.“</p>
<p>A&nbsp;muži veslovali; chceli sa vrátiť k&nbsp;pevnine, ale nemohli, lebo more sa stále viac proti nim búrilo.</p>
<p>Preto volali k&nbsp;Pánovi: „Pane, prosíme, nech nezahynieme pre život tohoto človeka a&nbsp;nepočítaj nám to za vraždu, lebo ty, Pane, si urobil, ako si chcel.“ Chytili Jonáša a&nbsp;hodili ho do mora; a&nbsp;more sa prestalo búriť. A&nbsp;muži sa veľmi báli Pána, priniesli Pánovi obetu a&nbsp;urobili sľuby. Pán priviedol veľkú rybu a&nbsp;ona Jonáša zhltla. Tak bol Jonáš tri dni a&nbsp;tri noci v&nbsp;útrobách ryby.</p>
<p>Potom Pán rybe rozkázal a&nbsp;ona Jonáša vyvrhla na súš.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Jon2_3_4_5_8' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Vytrhol si ma zo struhy, Pane, Bože môj.</span></p><h4>Responzóriový žalm 	<span><a href='http://dkc.kbs.sk/?in=Jon2,3' class='away' title='Zobrazí kontext čítania v Biblii'>Jon 2, 3</a>. 4. 5. 8</span></h4>
<div>Vo svojom súžení som volal k&nbsp;Pánovi *<br />
a&nbsp;on mi odpovedal;<br />
z&nbsp;útrob podsvetia som kričal *<br />
a&nbsp;vyslyšal si môj hlas.	<var>R.</var><br />
Vrhol si ma do hlbiny uprostred mora †<br />
a&nbsp;obkľúčili ma prúdy, *<br />
prevalili sa cezo mňa všetky tvoje prívaly a&nbsp;vlny.	<var>R.</var><br />
A&nbsp;ja som povedal: †<br />
„Odvrhnutý som spred tvojich očí; *<br />
no znova uvidím tvoj svätý chrám.“	<var>R.</var><br />
Keď sa úzkosťou chvela vo mne moja duša, *<br />
spomenul som si na Pána.<br />
K&nbsp;tebe došla moja modlitba, *<br />
do tvojho svätého chrámu.	<var>R.</var></div>
</div>
</div>
<div class="lcLINE">
<div id='c_Lk10_25-37' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Nové prikázanie vám dávam, hovorí Pán; aby ste sa milovali navzájom, ako som ja miloval vás.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk10,25' class='away' title='Zobrazí kontext čítania v Biblii'>Lk 10, 25</a>-37</span></h4>
<h5>Kto je môj blížny?</h5>
<p>Vystúpil ktorýsi znalec zákona a&nbsp;povedal, aby pokúšal Ježiša: „Učiteľ, čo mám robiť, aby som bol dedičom večného života?“</p>
<p>Ježiš mu vravel: „Čo je napísané v&nbsp;Zákone? Ako tam čítaš?“</p>
<p>On odpovedal: „Milovať budeš Pána, svojho Boha, z&nbsp;celého svojho srdca, z&nbsp;celej svojej duše, zo všetkých svojich síl a&nbsp;z&nbsp;celej svojej mysle a&nbsp;svojho blížneho ako seba samého!“</p>
<p>Povedal mu: „Správne si odpovedal. Toto rob a&nbsp;budeš žiť!“</p>
<p>Ale on sa chcel ospravedlniť, preto sa opýtal Ježiša: „A&nbsp;kto je môj blížny?“</p>
<p>Ježiš povedal: „Istý človek zostupoval z&nbsp;Jeruzalema do Jericha a&nbsp;padol do rúk zbojníkov. Tí ho ozbíjali, doráňali, nechali ho polomŕtveho a&nbsp;odišli. Náhodou šiel tou cestou istý kňaz a&nbsp;keď ho uvidel, obišiel ho. Takisto aj levita: keď prišiel na to miesto a&nbsp;uvidel ho, išiel ďalej.</p>
<p>No prišiel k&nbsp;nemu istý cestujúci Samaritán a&nbsp;keď ho uvidel, bolo mu ho ľúto. Pristúpil k&nbsp;nemu, nalial mu na rany oleja a&nbsp;vína a&nbsp;obviazal mu ich; vyložil ho na svoje dobytča, zaviezol ho do hostinca a&nbsp;staral sa oň. Na druhý deň vyňal dva denáre, dal ich hostinskému a&nbsp;povedal: ‚Staraj sa oň a&nbsp;ak vynaložíš viac, ja ti to zaplatím, keď sa budem vracať.‘</p>
<p>Čo myslíš, ktorý z&nbsp;tých troch bol blížnym tomu, čo padol do rúk zbojníkov?“</p>
<p>On odpovedal: „Ten, čo mu preukázal milosrdenstvo.“</p>
<p>A&nbsp;Ježiš mu povedal: „Choď a&nbsp;rob aj ty podobne!“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>