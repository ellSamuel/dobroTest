<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 7. apr 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250407' class='lcDEN feria wd1' title='7. apríl 2025'>
<h1 class='lcDENtitul'>
<div class='lcDATUM'>
<span class='lcWD'>Pondelok</span>
<span class='lcDMY'>
<span class='lcMD' title='Pondelok po 5. pôstnej nedeli '>7</span> <a href="2025-04.html" title="apríl 2025" class='lcMY'>apríl 2025</a>
</span>
<span class='lcND'>meniny: Zoltán</span>
</div>
<a class='lcPREV'  href='2025-04-06.html' title='Predchádzajúci deň'>«</a>
<a class='lcNEXT'  href='2025-04-08.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-PO'>
<div class='lcHEAD'>
<h2 title='Pôstne obdobie; lit. rok: 2025; ned./fer. cyklus: C/I'>
<span>
Pondelok po 5. pôstnej nedeli
<span class='lcFARBA V' title='Liturgická farba: Fialová'>F</span></span>
</h2>
<div class='lcHEADinfo'>
<div class='lcLINE'>
<p class='lcTEXT lcJOINprev lcJOINnext'>Spomienka <b>svätého Jána Krstiteľa de la Salle, kňaza</b>, môže byť tak, že sa namiesto kolekty dňa berie kolekta z jeho spomienky.</p>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy proroka Daniela'>Dan 13, 1-9. 15-17. 19-30. 33-62</p>
</div>
<span class='lcMOD'>alebo kratšie</span> 
<div class='lcCITANIE'>
<p class='lcSUR' title='Čítanie z Knihy proroka Daniela'>Dan 13, 41c-62</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 23, 1-3. 4. 5. 6</p>
<p class='lcRESPblock'><span class='lcRESP'>R.:</span> <span class='lcVERS'>Pane, nebudem sa báť zlého, lebo ty si so mnou.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 8, 12-20</p>
</div><p class='lcVPEblock'><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Nechcem smrť bezbožného, hovorí Pán; ale aby sa odvrátil od svojej cesty a&nbsp;žil.</span></p>

</div>
</div>
</div>
<div class='lcNEXTalts hsx'><p>Ďalšie slávenia:</p>
<a href='#alt1' class='feria' title='Fakultatívne čítania'><span>&bull;</span> Fakultatívne čítania</a>
</div>
<div class='lcBODY'>
<div class="lcLINE">
<p class="lcTEXT lcJOINprev lcJOINnext">Spomienka <b>svätého Jána Krstiteľa de la Salle, kňaza</b>, môže byť tak, že sa namiesto kolekty dňa berie kolekta z jeho spomienky.</p>
</div>
<div class="lcLINE">
<div id='c_Dan13_1-9_15-17_19-30_33-62' class="lcCITANIE" title='Čítanie z Knihy proroka Daniela'><h4>Čítanie z&nbsp;Knihy proroka Daniela 	<span><a href='http://dkc.kbs.sk/?in=Dan13,1' class='away' title='Zobrazí kontext čítania v Biblii'>Dan 13, 1</a>-9. 15-17. 19-30. 33-62</span></h4>
<h5>Pozri, umieram, hoci som neurobila nič z&nbsp;toho</h5>
<p>V&nbsp;Babylone býval muž, menom Joakim. Za manželku si vzal veľmi peknú a&nbsp;bohabojnú Helkiášovu dcéru Zuzanu. Jej rodičia boli spravodliví a&nbsp;svoju dcéru vychovávali podľa Mojžišovho zákona. Joakim bol veľmi bohatý a&nbsp;pri dome mal ovocnú záhradu. A&nbsp;pretože si ho veľmi vážili, schádzali sa uňho Židia.</p>
<p>V&nbsp;tom roku ustanovili z&nbsp;ľudu za sudcov dvoch starcov, o&nbsp;ktorých povedal Pán, že neprávosť vyšla z&nbsp;Babylonu od starších sudcov, ktorí len zdanlivo spravovali ľud. Oni často chodievali do Joakimovho domu a&nbsp;ta k&nbsp;nim prichádzali všetci, čo mali spory. Keď okolo poludnia ľud odišiel, vchádzala Zuzana a&nbsp;prechádzala sa v&nbsp;záhrade svojho muža. Obaja starci ju deň čo deň videli vchádzať a&nbsp;prechádzať sa. Zahoreli žiadostivosťou po nej, rozvrátili si myseľ a&nbsp;odvrátili oči, že nevideli nebo, a&nbsp;nepamätali na spravodlivé súdy.</p>
<p>A&nbsp;keď striehli na vhodnú príležitosť, vošla raz – ako včera a&nbsp;predvčerom – len s&nbsp;dvoma slúžkami a&nbsp;chcela sa v&nbsp;záhrade kúpať, lebo bolo horúco. Nebolo tam nikoho okrem dvoch starcov, ktorí sa schovali a&nbsp;pozorovali ju.</p>
<p>Ona povedala slúžkam: „Doneste mi olej a&nbsp;masti a&nbsp;zatvorte dvere záhrady, okúpem sa.“</p>
<p>A&nbsp;keď slúžky odišli, obaja starci vstali, pribehli k&nbsp;nej a&nbsp;povedali: „Pozri, dvere záhrady sú zatvorené, nik nás nevidí a&nbsp;my túžime po tebe; pristaň teda a&nbsp;oddaj sa nám! Ak by si nechcela, budeme svedčiť proti tebe, že bol s&nbsp;tebou akýsi mladík, a&nbsp;preto si poslala slúžky preč.“</p>
<p>Zuzana zakvílila a&nbsp;povedala: „Úzkosť ma zviera z&nbsp;oboch strán: ak to urobím, bude to pre mňa smrť, ak neurobím, neuniknem vašim rukám. No lepšie bude pre mňa, keď to neurobím a&nbsp;padnem do vašich rúk, ako zhrešiť pred Pánovou tvárou.“</p>
<p>A&nbsp;Zuzana mocne vykríkla. Ale skríkli aj starci proti nej. A&nbsp;jeden bežal otvoriť dvere záhrady.</p>
<p>Keď domáci sluhovia počuli krik v&nbsp;záhrade, vtrhli cez zadný vchod pozrieť, čo sa jej stalo. A&nbsp;keď im starci rozpovedali svoje výmysly, sluhovia sa veľmi hanbili, lebo sa nikdy nič podobné o&nbsp;Zuzane nehovorilo.</p>
<p>Keď na druhý deň prišiel ľud k&nbsp;jej manželovi Joakimovi, prišli aj dvaja starci, plní zločinného zámeru proti Zuzane, že ju zabijú. Povedali pred ľudom: „Pošlite pre Helkiášovu dcéru Zuzanu, Joakimovu manželku!“ A&nbsp;hneď poslali.</p>
<p>Prišla s&nbsp;rodičmi, deťmi a&nbsp;so svojimi príbuznými. Jej príbuzní a&nbsp;všetci, čo ju videli, plakali.</p>
<p>Vtedy uprostred ľudu povstali obaja starci a&nbsp;položili ruky na jej hlavu. Ona s&nbsp;plačom pozdvihla oči k&nbsp;nebu, lebo srdce mala plné dôvery v&nbsp;Pána. Starci povedali: „Keď sme sa my dvaja prechádzali po záhrade, vošla táto s&nbsp;dvoma slúžkami, zatvorila dvere záhrady a&nbsp;slúžky poslala preč. Prišiel k&nbsp;nej mladík, ktorý bol skrytý, a&nbsp;zhrešil s&nbsp;ňou. Ale my sme boli v&nbsp;rohu záhrady a&nbsp;keď sme videli zločin, bežali sme k&nbsp;nim a&nbsp;videli sme ich spolu hrešiť. Jeho sme nemohli chytiť, pretože bol mocnejší ako my, otvoril dvere a&nbsp;vyskočil von. Ju sme však chytili a&nbsp;pýtali sme sa, kto bol ten mladík, no nechcela nám prezradiť. Toto môžeme dosvedčiť.“</p>
<p>Zástup im ako starším ľudu a&nbsp;sudcom uveril a&nbsp;odsúdili ju na smrť.</p>
<p>Ale Zuzana mocne vykríkla: „Bože večný, ty poznáš skryté veci, ty vieš všetko skôr, ako sa stane, ty vieš, že krivo proti mne svedčili; pozri, umieram, hoci som neurobila nič z&nbsp;toho, čo títo zločinne osnovali proti mne.“</p>
<p>A&nbsp;Pán vyslyšal jej hlas. Keď ju viedli na smrť, Pán vzbudil svätého ducha v&nbsp;mladom chlapcovi, ktorý sa volal Daniel, a&nbsp;on vykríkol: „Ja nemám vinu na krvi tejto ženy.“</p>
<p>Všetok ľud sa obrátil k&nbsp;nemu a&nbsp;povedal: „Čo je to za reč, čo hovoríš?“</p>
<p>On si stal doprostred nich a&nbsp;povedal: „Takí hlúpi ste, synovia Izraela? Bez súdu, bez skúmania pravdy ste odsúdili dcéru Izraela. Obnovte súd, pretože krivo proti nej svedčili.“</p>
<p>Ľud sa rýchlo vrátil a&nbsp;starší mu povedali: „Poď, sadni si medzi nás a&nbsp;hovor, pretože ti Boh dal vážnosť starca.“</p>
<p>Daniel im povedal: „Oddeľte ich ďaleko od seba a&nbsp;ja ich rozsúdim.“</p>
<p>Keď ich oddelili jedného od druhého, zavolal jedného z&nbsp;nich a&nbsp;povedal mu: „Ty, čo si zostarel v&nbsp;zlobe, teraz vyšli najavo tvoje hriechy, ktoré si doteraz páchal, keď si vynášal nespravodlivé rozsudky, nevinných utláčal a&nbsp;prepúšťal vinných, hoci Pán riekol: ‚Nevinného a&nbsp;spravodlivého nezabiješ.‘ Nuž teraz, ak si ju naozaj videl, povedz, pod akým stromom sa zhovárali?“</p>
<p>On odpovedal: „Pod lentyškom.“</p>
<p>Daniel povedal: „Pekne si luhal proti vlastnej hlave. Hľa, Boží anjel dostal od Boha príkaz a&nbsp;rozsekne ťa na dvoje.“</p>
<p>Keď ho odviedli, rozkázal priviesť druhého a&nbsp;povedal mu: „Semä kanaánske, a&nbsp;nie judejské, krása ťa zviedla a&nbsp;žiadostivosť ti rozvrátila srdce. Takto ste robievali dcéram Izraela a&nbsp;ony sa zo strachu dávali s&nbsp;vami do reči. No Júdova dcéra nestrpela vašu neprávosť. Teraz mi povedz, pod akým stromom si ich prichytil zhovárať sa?“</p>
<p>Ten povedal: „Pod dubom.“</p>
<p>A&nbsp;Daniel mu povedal: „Pekne si luhal aj ty proti vlastnej hlave; lebo Boží anjel čaká s&nbsp;mečom, aby ťa preťal napoly a&nbsp;usmrtil vás.“</p>
<p>Celý zástup mocne vykríkol a&nbsp;dobrorečil Bohu, ktorý zachraňuje tých, čo v&nbsp;neho dúfajú.</p>
<p>I&nbsp;povstali proti dvom starcom, lebo ich Daniel z&nbsp;vlastných úst usvedčil, že krivo svedčili, a&nbsp;urobili im, ako oni zločinne robili svojim blížnym, aby splnili Mojžišov zákon; usmrtili ich a&nbsp;v&nbsp;ten deň sa nevinná krv zachránila.</p>
<p class='dovetok'>Počuli sme Božie slovo.</p>
</div>
<p class="lcMOD dep2 c_Dan13_1-9_15-17_19-30_33-62 c_Dan13_41c-62">alebo kratšie</p> 
<div id='c_Dan13_41c-62' class="lcCITANIE" title='Čítanie z Knihy proroka Daniela'><h4>Čítanie z&nbsp;Knihy proroka Daniela 	<span><a href='http://dkc.kbs.sk/?in=Dan13,41' class='away' title='Zobrazí kontext čítania v Biblii'>Dan 13, 41</a>c-62</span></h4>
<p>Zástup odsúdil Zuzanu na smrť. Ale Zuzana mocne vykríkla: „Bože večný, ty poznáš skryté veci, ty vieš všetko skôr, ako sa stane, ty vieš, že krivo proti mne svedčili; pozri, umieram, hoci som neurobila nič z&nbsp;toho, čo títo zločinne osnovali proti mne.“</p>
<p>A&nbsp;Pán vyslyšal jej hlas. Keď ju viedli na smrť, Pán vzbudil svätého ducha v&nbsp;mladom chlapcovi, ktorý sa volal Daniel, a&nbsp;on vykríkol: „Ja nemám vinu na krvi tejto ženy.“</p>
<p>Všetok ľud sa obrátil k&nbsp;nemu a&nbsp;povedal: „Čo je to za reč, čo hovoríš?“</p>
<p>On si stal doprostred nich a&nbsp;povedal: „Takí hlúpi ste, synovia Izraela? Bez súdu, bez skúmania pravdy ste odsúdili dcéru Izraela. Obnovte súd, pretože krivo proti nej svedčili.“</p>
<p>Ľud sa rýchlo vrátil a&nbsp;starší mu povedali: „Poď, sadni si medzi nás a&nbsp;hovor, pretože ti Boh dal vážnosť starca.“</p>
<p>Daniel im povedal: „Oddeľte ich ďaleko od seba a&nbsp;ja ich rozsúdim.“</p>
<p>Keď ich oddelili jedného od druhého, zavolal jedného z&nbsp;nich a&nbsp;povedal mu: „Ty, čo si zostarel v&nbsp;zlobe, teraz vyšli najavo tvoje hriechy, ktoré si doteraz páchal, keď si vynášal nespravodlivé rozsudky, nevinných utláčal a&nbsp;prepúšťal vinných, hoci Pán riekol: ‚Nevinného a&nbsp;spravodlivého nezabiješ.‘ Nuž teraz, ak si ju naozaj videl, povedz, pod akým stromom sa zhovárali?“</p>
<p>On odpovedal: „Pod lentyškom.“</p>
<p>Daniel povedal: „Pekne si luhal proti vlastnej hlave. Hľa, Boží anjel dostal od Boha príkaz a&nbsp;rozsekne ťa na dvoje.“</p>
<p>Keď ho odviedli, rozkázal priviesť druhého a&nbsp;povedal mu: „Semä kanaánske, a&nbsp;nie judejské, krása ťa zviedla a&nbsp;žiadostivosť ti rozvrátila srdce. Takto ste robievali dcéram Izraela a&nbsp;ony sa zo strachu dávali s&nbsp;vami do reči. No Júdova dcéra nestrpela vašu neprávosť. Teraz mi povedz, pod akým stromom si ich prichytil zhovárať sa?“</p>
<p>Ten povedal: „Pod dubom.“</p>
<p>A&nbsp;Daniel mu povedal: „Pekne si luhal aj ty proti vlastnej hlave; lebo Boží anjel čaká s&nbsp;mečom, aby ťa preťal napoly a&nbsp;usmrtil vás.“</p>
<p>Celý zástup mocne vykríkol a&nbsp;dobrorečil Bohu, ktorý zachraňuje tých, čo v&nbsp;neho dúfajú.</p>
<p>I&nbsp;povstali proti dvom starcom, lebo ich Daniel z&nbsp;vlastných úst usvedčil, že krivo svedčili, a&nbsp;urobili im, ako oni zločinne robili svojim blížnym, aby splnili Mojžišov zákon; usmrtili ich a&nbsp;v&nbsp;ten deň sa nevinná krv zachránila.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z23_1-3_4_5_6' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Pane, nebudem sa báť zlého, lebo ty si so mnou.</span></p><h4>Responzóriový žalm 	<span><a href='http://dkc.kbs.sk/?in=Ž23,1' class='away' title='Zobrazí kontext čítania v Biblii'>Ž 23, 1</a>-3. 4. 5. 6</span></h4>
<div>Pán je môj pastier, nič mi nechýba: *<br />
pasie ma na zelených pašienkach.<br />
Vodí ma k&nbsp;tichým vodám, *<br />
dušu mi osviežuje.<br />
Vodí ma po správnych chodníkoch, *<br />
verný svojmu menu.	<var>R.</var><br />
I&nbsp;keby som mal ísť tmavou dolinou, †<br />
nebudem sa báť zlého, *<br />
lebo ty si so mnou.<br />
Tvoj prút a&nbsp;tvoja palica, *<br />
tie sú mi útechou.	<var>R.</var><br />
Prestieraš mi stôl *<br />
pred očami mojich protivníkov.<br />
Leješ mi olej na hlavu *<br />
a&nbsp;kalich mi napĺňaš až po okraj.	<var>R.</var><br />
Dobrota a&nbsp;milosť budú ma sprevádzať *<br />
po všetky dni môjho života.<br />
A&nbsp;budem bývať v&nbsp;dome Pánovom *<br />
mnoho a&nbsp;mnoho dní.	<var>R.</var></div>
</div>
</div>
<div class="lcLINE">
<div id='c_Jn8_12-20' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Nechcem smrť bezbožného, hovorí Pán; ale aby sa odvrátil od svojej cesty a&nbsp;žil.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn8,12' class='away' title='Zobrazí kontext čítania v Biblii'>Jn 8, 12</a>-20</span></h4>
<h5>Ja som svetlo sveta</h5>
<p>Ježiš povedal farizejom: „Ja som svetlo sveta. Kto mňa nasleduje, nebude chodiť vo tmách, ale bude mať svetlo života.“</p>
<p>Farizeji mu povedali: „Vydávaš svedectvo o&nbsp;sebe len ty sám, tvoje svedectvo nie je pravdivé.“</p>
<p>Ježiš im odpovedal: „Hoci vydávam svedectvo o&nbsp;sebe iba ja sám, moje svedectvo je pravdivé, lebo viem, odkiaľ som prišiel a&nbsp;kam idem. Vy však neviete, odkiaľ prichádzam, ani kam idem.</p>
<p>Vy súdite podľa tela, ja nesúdim nikoho. A&nbsp;ak aj súdim, môj súd je pravdivý, lebo nie som sám, ale ja a&nbsp;Otec, ktorý ma poslal. A&nbsp;vo vašom zákone je napísané, že svedectvo dvoch ľudí je pravdivé.</p>
<p>Ja sám vydávam svedectvo o&nbsp;sebe a&nbsp;vydáva o&nbsp;mne svedectvo aj Otec, ktorý ma poslal.“</p>
<p>Opýtali sa ho: „Kdeže je tvoj Otec?!“</p>
<p>Ježiš odpovedal: „Nepoznáte ani mňa ani môjho Otca. Keby ste poznali mňa, poznali by ste aj môjho Otca.“</p>
<p>Tieto slová povedal v&nbsp;pokladničnej sieni, keď učil v&nbsp;chráme. A&nbsp;nik ho nechytil, lebo ešte neprišla jeho hodina.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
<div id='alt1' class='lcDENalt feria lc-lo-PO'>
<div class='lcHEAD'>
<h2 title='Pôstne obdobie; lit. rok: 2025; ned./fer. cyklus: C/I'>
<span>
Fakultatívne čítania
<span class='lcFARBA V' title='Liturgická farba: Fialová'>F</span></span>
</h2>
<div class='lcHEADinfo'>
<div class='lcLINE'>
<p class='lcTEXT lcJOINprev lcJOINnext'>Vo vhodný deň tohto týždňa možno na podporu krstnej katechézy čítať evanjelium o Lazárovi, a&nbsp;to takto:</p>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Druhej knihy Kráľov'>2 Kr 4, 18b-21. 32-37</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 17, 1. 6-7. 8b+15</p>
<p class='lcRESPblock'><span class='lcRESP'>R.:</span> <span class='lcVERS'>Až raz vstanem zo sna, uzriem tvoju tvár, Pane.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 11, 1-45</p>
</div><p class='lcVPEblock'><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Ja som vzkriesenie a&nbsp;život, hovorí Pán; kto verí vo mňa, neumrie naveky.</span></p>

</div>
</div>
</div>
<div class='lcBODY'>
<div class="lcLINE">
<p class="lcTEXT lcJOINprev lcJOINnext">Vo vhodný deň tohto týždňa možno na podporu krstnej katechézy čítať evanjelium o Lazárovi, a&nbsp;to takto:</p>
</div>
<div class="lcLINE">
<div id='c_2Kr4_18b-21_32-37' class="lcCITANIE" title='Čítanie z Druhej knihy Kráľov'><h4>Čítanie z&nbsp;Druhej knihy Kráľov 	<span><a href='http://dkc.kbs.sk/?in=2Kr4,18' class='away' title='Zobrazí kontext čítania v Biblii'>2 Kr 4, 18</a>b-21. 32-37</span></h4>
<h5>Keď sa na neho rozprestrel, chlapcovo telo sa rozohrialo</h5>
<p>V&nbsp;ktorýsi deň išiel Sunamitkin syn za svojím otcom k&nbsp;žencom. Tu povedal svojmu otcovi: „Moja hlava, moja hlava!“</p>
<p>Ten rozkázal sluhovi: „Vezmi ho a&nbsp;zaveď k&nbsp;jeho matke.“</p>
<p>On ho vzal a&nbsp;zaviedol k&nbsp;matke. Tá ho až do poludnia držala na kolenách, no potom zomrel. Vyšla hore, položila ho na posteľ Božieho muža, zavrela dvere a&nbsp;odišla.</p>
<p>Keď Elizeus prišiel domov, videl, že na jeho posteli leží mŕtvy chlapec. Vošiel dnu, zavrel za sebou a&nbsp;chlapcom dvere a&nbsp;modlil sa k&nbsp;Pánovi. Vystúpil a&nbsp;ľahol si na chlapca: ústa si priložil k&nbsp;jeho ústam, oči oproti jeho očiam a&nbsp;ruky na jeho ruky. Keď sa tak na neho rozprestrel, chlapcovo telo sa rozohrialo. Potom vstal, prešiel raz po dome sem i&nbsp;tam, znova vystúpil, ľahol si naň a&nbsp;chlapec sedem ráz kýchol a&nbsp;otvoril oči.</p>
<p>Elizeus zavolal Gieziho a&nbsp;povedal mu: „Zavolaj Sunamitku!“</p>
<p>Keď ju zavolal, prišla k&nbsp;nemu a&nbsp;on jej povedal: „Vezmi si syna!“</p>
<p>Vtedy pristúpila, padla mu k&nbsp;nohám a&nbsp;poklonila sa až po zem. Vzala si syna a&nbsp;vyšla von.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z17_1_6-7_8b_15' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Až raz vstanem zo sna, uzriem tvoju tvár, Pane.</span></p><h4>Responzóriový žalm 	<span><a href='http://dkc.kbs.sk/?in=Ž17,1' class='away' title='Zobrazí kontext čítania v Biblii'>Ž 17, 1</a>. 6-7. 8b+15</span></h4>
<div>Vypočuj, Pane, moju spravodlivú žiadosť, *<br />
všimni si moju prosbu pokornú.<br />
Nakloň sluch k&nbsp;mojej modlitbe, *<br />
čo plynie z&nbsp;perí úprimných.	<var>R.</var><br />
K&nbsp;tebe, Bože, volám, lebo ty ma vyslyšíš. *<br />
Nakloň ku mne sluch a&nbsp;vypočuj moje slová.<br />
Ukáž svoje predivné milosrdenstvo, *<br />
ty, čo pred protivníkmi pravicou zachraňuješ<br />
dôverujúcich v&nbsp;teba.	<var>R.</var><br />
Skry ma v&nbsp;tôni svojich perutí. †<br />
Ja však v&nbsp;spravodlivosti uzriem tvoju tvár *<br />
a&nbsp;až raz vstanem zo sna, nasýtim sa pohľadom na teba.	<var>R.</var></div>
</div>
</div>
<div class="lcLINE">
<div id='c_Jn11_1-45' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Ja som vzkriesenie a&nbsp;život, hovorí Pán; kto verí vo mňa, neumrie naveky.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn11,1' class='away' title='Zobrazí kontext čítania v Biblii'>Jn 11, 1</a>-45</span></h4>
<h5>Ja som vzkriesenie a&nbsp;život</h5>
<p>Bol chorý istý Lazár z&nbsp;Betánie, z&nbsp;dediny Márie a&nbsp;jej sestry Marty. Bola to tá Mária, čo pomazala Pána voňavým olejom a&nbsp;poutierala mu nohy svojimi vlasmi. Jej brat Lazár bol chorý. Preto mu sestry poslali odkaz: „Pane, ten, ktorého miluješ, je chorý.“</p>
<p>Keď to Ježiš počul, povedal: „Táto choroba nie je na smrť, ale na Božiu slávu, aby ňou bol oslávený Boží Syn.“</p>
<p>Ježiš mal rád Martu i&nbsp;jej sestru a&nbsp;Lazára. Keď teda počul, že je chorý, zostal ešte dva dni na mieste, kde bol. Až potom povedal učeníkom: „Poďme znova do Judey.“</p>
<p>Učeníci mu vraveli: „Rabbi, len nedávno ťa Židia chceli ukameňovať a&nbsp;zasa ta ideš?!“</p>
<p>Ježiš odpovedal: „Nemá deň dvanásť hodín? Kto chodí vo dne, nepotkne sa, lebo vidí svetlo tohoto sveta. Ale kto chodí v&nbsp;noci, potkne sa, lebo v&nbsp;ňom nieto svetla.“</p>
<p>Toto povedal a&nbsp;dodal: „Náš priateľ Lazár spí, ale idem ho zobudiť.“</p>
<p>Učeníci mu povedali: „Pane, ak spí, ozdravie.“ Ježiš však hovoril o&nbsp;jeho smrti, a&nbsp;oni si mysleli, že hovorí o&nbsp;spánku.</p>
<p>Vtedy im Ježiš povedal otvorene: „Lazár zomrel. A&nbsp;kvôli vám sa radujem, že som tam nebol, aby ste uverili. Poďme k&nbsp;nemu!“</p>
<p>Tomáš, nazývaný Didymus, povedal ostatným učeníkom: „Poďme aj my a&nbsp;umrime s&nbsp;ním.“</p>
<p>Keď ta Ježiš prišiel, dozvedel sa, že Lazár je už štyri dni v&nbsp;hrobe. Betánia bola pri Jeruzaleme, vzdialená asi pätnásť stadií, a&nbsp;tak prišlo k&nbsp;Marte a&nbsp;Márii veľa Židov potešiť ich v&nbsp;žiali za bratom.</p>
<p>Keď Marta počula, že prichádza Ježiš, išla mu naproti. Mária zostala doma. Marta povedala Ježišovi: „Pane, keby si bol býval tu, môj brat by nebol umrel. Ale aj teraz viem, že o&nbsp;čokoľvek poprosíš Boha, Boh ti to dá.“</p>
<p>Ježiš jej povedal: „Tvoj brat vstane z&nbsp;mŕtvych.“</p>
<p>Marta mu vravela: „Viem, že vstane v&nbsp;posledný deň pri vzkriesení.“</p>
<p>Ježiš jej povedal: „Ja som vzkriesenie a&nbsp;život. Kto verí vo mňa, bude žiť, aj keď umrie. A&nbsp;nik, kto žije a&nbsp;verí vo mňa, neumrie naveky. Veríš tomu?“</p>
<p>Povedala mu: „Áno, Pane, ja som uverila, že ty si Mesiáš, Boží Syn, ktorý mal prísť na svet.“</p>
<p>Ako to povedala, odišla, zavolala svoju sestru Máriu a&nbsp;potichu jej vravela: „Učiteľ je tu a&nbsp;volá ťa.“ Len čo to ona počula, vstala a&nbsp;šla k&nbsp;nemu. Ježiš totiž ešte nevošiel do dediny, ale bol stále na mieste, kde mu Marta vyšla naproti. Keď Židia, čo boli s&nbsp;ňou v&nbsp;dome a&nbsp;potešovali ju, videli, že Mária rýchlo vstala a&nbsp;vyšla von, pobrali sa za ňou, lebo si mysleli: „Ide sa vyplakať k&nbsp;hrobu.“</p>
<p>Keď Mária prišla ta, kde bol Ježiš, a&nbsp;zazrela ho, padla mu k&nbsp;nohám a&nbsp;povedala mu: „Pane, keby si bol býval tu, môj brat by nebol umrel.“</p>
<p>Keď Ježiš videl, ako plače a&nbsp;ako plačú aj Židia, čo s&nbsp;ňou prišli, zachvel sa v&nbsp;duchu a&nbsp;vzrušený sa opýtal: „Kde ste ho uložili?“</p>
<p>Povedali mu: „Pane, poď sa pozrieť!“ A&nbsp;Ježiš zaslzil.</p>
<p>Židia povedali: „Hľa, ako ho miloval!“</p>
<p>No niektorí z&nbsp;nich hovorili: „A&nbsp;nemohol ten, čo otvoril oči slepému, urobiť, aby tento nezomrel?!“</p>
<p>Ježiš sa znova zachvel a&nbsp;pristúpil k&nbsp;hrobu. Bola to jaskyňa uzavretá kameňom.</p>
<p>Ježiš povedal: „Odvaľte kameň!“</p>
<p>Marta, sestra mŕtveho, mu povedala: „Pane, už páchne, veď je už štyri dni v&nbsp;hrobe.“</p>
<p>Ježiš jej vravel: „Nepovedal som ti, že ak uveríš, uvidíš Božiu slávu?“</p>
<p>Odvalili teda kameň. Ježiš pozdvihol oči k&nbsp;nebu a&nbsp;povedal: „Otče, ďakujem ti, že si ma vypočul. A&nbsp;ja som vedel, že ma vždy počuješ, ale hovorím to kvôli ľudu, čo tu stojí, aby uverili, že si ma ty poslal.“</p>
<p>Keď to povedal, zvolal veľkým hlasom: „Lazár, poď von!“ A&nbsp;mŕtvy vyšiel. Nohy a&nbsp;ruky mal ovinuté plátnom a&nbsp;tvár obviazanú šatkou.</p>
<p>Ježiš im povedal: „Porozväzujte ho a&nbsp;nechajte ho odísť!“</p>
<p>Mnohí z&nbsp;tých Židov, čo prišli k&nbsp;Márii a&nbsp;videli, čo urobil, uverili v&nbsp;neho.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>