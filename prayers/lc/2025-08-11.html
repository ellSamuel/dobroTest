<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 11. aug 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250811' class='lcDEN sp wd1' title='11. august 2025'>
<h1 class='lcDENtitul'>
<div class='lcDATUM'>
<span class='lcWD'>Pondelok</span>
<span class='lcDMY'>
<span class='lcMD' title='Svätej Kláry, panny '>11</span> <a href="2025-08.html" title="august 2025" class='lcMY'>august 2025</a>
</span>
<span class='lcND'>meniny: Zuzana</span>
</div>
<a class='lcPREV'  href='2025-08-10.html' title='Predchádzajúci deň'>«</a>
<a class='lcNEXT'  href='2025-08-12.html' title='Nasledujúci deň'>»</a>
</h1> 
<div id='altX' class='lcDENalt sp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Svätej Kláry, panny
<span class='lcFARBA W' title='Liturgická farba: Biela'>B</span></span>
<i class='lcTYP'>(spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Deuteronomium'>Dt 10, 12-22</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 147, 12-13. 14-15. 19-20</p>
<p class='lcRESPblock'><span class='lcRESP'>R.:</span> <span class='lcVERS'>Chváľ, Jeruzalem, Pána, oslavuj, Sion, svojho Boha. <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Matúša'>Mt 17, 22-27</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Boh nás povolal skrze evanjelium, aby sme získali slávu nášho Pána Ježiša Krista.</span></p>

</div>
</div>
</div>
<div class='lcBODY'>
<div class="lcLINE">
<div id='c_Dt10_12-22' class="lcCITANIE" title='Čítanie z Knihy Deuteronomium'><h4>Čítanie z&nbsp;Knihy Deuteronomium 	<span><a href='http://dkc.kbs.sk/?in=Dt10,12' class='away' title='Zobrazí kontext čítania v Biblii'>Dt 10, 12</a>-22</span></h4>
<h5>Obrežte si srdcia.<br />Milujte cudzincov, veď sami ste boli cudzincami</h5>
<p>Mojžiš povedal ľudu: „A&nbsp;teraz, Izrael, čo žiada od teba Pán, tvoj Boh? Len to, aby si sa bál Pána, svojho Boha, a&nbsp;kráčal po jeho cestách, aby si ho miloval a&nbsp;slúžil Pánovi, svojmu Bohu, celým svojím srdcom a&nbsp;celou svojou dušou, aby si zachovával Pánove nariadenia a&nbsp;príkazy, ktoré ti ja dnes predkladám, aby ti dobre bolo.</p>
<p>Veď Pánovi, tvojmu Bohu, patrí nebo i&nbsp;nebesia nebies, zem aj všetko, čo je na nej.</p>
<p>A&nbsp;predsa Pán prilipol k&nbsp;tvojim otcom, miloval ich a&nbsp;vyvolil si ich potomstvo, teda vás, zo všetkých národov, ako to dnes vidno.</p>
<p>Obrežte teda predkožku svojho srdca a&nbsp;nebuďte už viac tvrdošijní. Lebo len Pán, váš Boh, je Boh bohov a&nbsp;Pán pánov, veľký, mocný a&nbsp;hrozný Boh, ktorý nehľadí na osobu a&nbsp;dary neprijíma; vymáha právo sirote a&nbsp;vdove, miluje cudzinca a&nbsp;dáva mu jedlo i&nbsp;šaty. Preto milujte aj vy cudzincov, veď sami ste boli cudzincami v&nbsp;egyptskej krajine.</p>
<p>Boj sa Pána, svojho Boha, slúž mu, prilipni k&nbsp;nemu a&nbsp;len v&nbsp;jeho mene prisahaj. On je tvoja chvála a&nbsp;tvoj Boh, ktorý kvôli tebe urobil tie veľké a&nbsp;hrozné veci, čo si videl na vlastné oči.</p>
<p>Sedemdesiat bolo tvojich predkov, keď zostúpili do Egypta, a&nbsp;pozri, teraz ťa Pán, tvoj Boh, rozmnožil ako hviezdy na nebi.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z147_12-13_14-15_19-20' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Chváľ, Jeruzalem, Pána, oslavuj, Sion, svojho Boha. <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž147,12' class='away' title='Zobrazí kontext čítania v Biblii'>Ž 147, 12</a>-13. 14-15. 19-20</span></h4>
<div>Chváľ, Jeruzalem, Pána, *<br />
oslavuj, Sion, svojho Boha.<br />
Lebo upevnil závory tvojich brán *<br />
a&nbsp;požehnal tvojich synov v&nbsp;tebe.	<var>R.</var><br />
Zaisťuje pokoj tvojim hraniciam, *<br />
sýti ťa najlepšou pšenicou.<br />
Svoj rozkaz na zem zosiela; *<br />
rýchlo sa šíri jeho slovo.	<var>R.</var><br />
On svoje slovo zvestuje Jakubovi, *<br />
svoje zákony a&nbsp;prikázania Izraelovi.<br />
Neurobil tak iným národom, *<br />
nezjavil im svoje zámery.	<var>R.</var></div>
</div>
</div>
<div class="lcLINE">
<div id='c_Mt17_22-27' class="lcCITANIE" title='Čítanie zo svätého Evanjelia podľa Matúša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Boh nás povolal skrze evanjelium, aby sme získali slávu nášho Pána Ježiša Krista.</span></p><h4>Čítanie zo&nbsp;svätého Evanjelia podľa Matúša 	<span><a href='http://dkc.kbs.sk/?in=Mt17,22' class='away' title='Zobrazí kontext čítania v Biblii'>Mt 17, 22</a>-27</span></h4>
<h5>Zabijú ho, ale vstane z&nbsp;mŕtvych. Synovia sú oslobodení od dane</h5>
<p>Keď bol Ježiš s&nbsp;učeníkmi v&nbsp;Galilei, povedal im: „Syn človeka bude vydaný do rúk ľudí; zabijú ho, ale tretieho dňa vstane z&nbsp;mŕtvych.“ A&nbsp;oni sa veľmi zarmútili.</p>
<p>Keď prišli do Kafarnauma, pristúpili k&nbsp;Petrovi vyberači dvojdrachmy a&nbsp;povedali: „Váš učiteľ neplatí dvojdrachmu?“ On vravel: „Platí.“</p>
<p>Keď potom vošiel do domu, Ježiš ho predišiel otázkou: „Šimon, čo myslíš? Od koho vyberajú pozemskí králi poplatky a&nbsp;dane? Od svojich synov, či od cudzích?“</p>
<p>On odpovedal: „Od cudzích.“</p>
<p>A&nbsp;Ježiš mu povedal: „Synovia sú teda oslobodení. Ale aby sme ich nepohoršili, choď k&nbsp;moru, hoď udicu a&nbsp;rybu, ktorá sa chytí prvá, vezmi, otvor jej ústa a&nbsp;nájdeš statér. Vezmi ho a&nbsp;daj im za mňa i&nbsp;za seba.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>