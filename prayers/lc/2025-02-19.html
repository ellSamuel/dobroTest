<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 19. feb 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250219' class='lcDEN feria wd3' title='19. február 2025'>
<h1 class='lcDENtitul'>
<div class='lcDATUM'>
<span class='lcWD'>Streda</span>
<span class='lcDMY'>
<span class='lcMD' title='Streda 6. týždňa v_Cezročnom období '>19</span> <a href="2025-02.html" title="február 2025" class='lcMY'>február 2025</a>
</span>
<span class='lcND'>meniny: Vlasta</span>
</div>
<a class='lcPREV'  href='2025-02-18.html' title='Predchádzajúci deň'>«</a>
<a class='lcNEXT'  href='2025-02-20.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Streda 6. týždňa v&nbsp;Cezročnom období
<span class='lcFARBA G' title='Liturgická farba: Zelená'>Z</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Genezis'>Gn 8, 6-13. 20-22</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 116, 12-13. 14-15. 18-19</p>
<p class='lcRESPblock'><span class='lcRESP'>R.:</span> <span class='lcVERS'>Prinesiem ti, Pane, obetu chvály. <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Marka'>Mk 8, 22-26</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Otec nášho Pána Ježiša Krista nech osvieti oči nášho srdca, aby sme vedeli, aká je nádej z&nbsp;nášho povolania.</span></p>

</div>
</div>
</div>
<div class='lcBODY'>
<div class="lcLINE">
<div id='c_Gn8_6-13_20-22' class="lcCITANIE" title='Čítanie z Knihy Genezis'><h4>Čítanie z&nbsp;Knihy Genezis 	<span><a href='http://dkc.kbs.sk/?in=Gn8,6' class='away' title='Zobrazí kontext čítania v Biblii'>Gn 8, 6</a>-13. 20-22</span></h4>
<h5>Noe sa pozrel a&nbsp;videl, že povrch zeme je suchý</h5>
<p>Keď uplynulo štyridsať dní, Noe otvoril na korábe okno, ktoré bol urobil, a&nbsp;vypustil krkavca. Ten odlietal a&nbsp;prilietal, kým vody na zemi nevyschli.</p>
<p>Vypustil von aj holubicu, aby zvedel, či už vody stiekli z&nbsp;povrchu zeme. Ale keď nenašla miesto, kde by spočinula jej noha, vrátila sa k&nbsp;nemu do korába; po celej zemi boli ešte vody. Noe vystrel ruku, chytil ju a&nbsp;vzal ju do korába.</p>
<p>Čakal ešte sedem dní a&nbsp;znova vypustil z&nbsp;korába holubicu. A&nbsp;ona k&nbsp;nemu priletela až v&nbsp;podvečer a&nbsp;v&nbsp;zobáku priniesla olivovú ratolesť so zelenými listami. Tu Noe poznal, že vody zo zeme zmizli.</p>
<p>Čakal ešte ďalších sedem dní a&nbsp;vypustil holubicu, ktorá sa už k&nbsp;nemu nevrátila.</p>
<p>V&nbsp;šesťstoprvom roku, v&nbsp;prvom mesiaci, v&nbsp;prvý deň mesiaca, vody na zemi vyschli. Noe otvoril strechu korába, pozrel sa von a&nbsp;videl, že povrch zeme je suchý.</p>
<p>Potom postavil oltár Pánovi, vzal zo všetkého čistého dobytka a&nbsp;z&nbsp;čistých vtákov a&nbsp;priniesol zápalnú obetu na oltári.</p>
<p>Pán zavoňal príjemnú vôňu a&nbsp;povedal si: „Už nikdy neprekľajem zem pre človeka, lebo zmýšľanie ľudského srdca je od mladosti náklonné na zlé. Preto už nikdy nevyhubím všetky živé bytosti, ako som to urobil.</p>
<p>Kým potrvá zem, neprestane sejba a&nbsp;žatva, chlad a&nbsp;horúčosť, leto a&nbsp;zima, deň a&nbsp;noc.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z116_12-13_14-15_18-19' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Prinesiem ti, Pane, obetu chvály. <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž116,12' class='away' title='Zobrazí kontext čítania v Biblii'>Ž 116, 12</a>-13. 14-15. 18-19</span></h4>
<div>Čím sa odvďačím Pánovi *<br />
za všetko, čo mi dal?<br />
Vezmem kalich spásy *<br />
a&nbsp;budem vzývať meno Pánovo.	<var>R.</var><br />
Pánovi splním svoje sľuby *<br />
pred všetkým jeho ľudom.<br />
V&nbsp;Pánových očiach má veľkú cenu *<br />
smrť jeho svätých.	<var>R.</var><br />
Splním svoje sľuby Pánovi *<br />
pred všetkým jeho ľudom<br />
v&nbsp;nádvoriach domu Pánovho *<br />
uprostred teba, Jeruzalem.	<var>R.</var><br />
</div>
</div>
</div>
<div class="lcLINE">
<div id='c_Mk8_22-26' class="lcCITANIE" title='Čítanie zo svätého Evanjelia podľa Marka'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Otec nášho Pána Ježiša Krista nech osvieti oči nášho srdca, aby sme vedeli, aká je nádej z&nbsp;nášho povolania.</span></p><h4>Čítanie zo&nbsp;svätého Evanjelia podľa Marka 	<span><a href='http://dkc.kbs.sk/?in=Mk8,22' class='away' title='Zobrazí kontext čítania v Biblii'>Mk 8, 22</a>-26</span></h4>
<h5>Slepý ozdravel a&nbsp;všetko videl zreteľne</h5>
<p>Ježiš a&nbsp;učeníci prišli do Betsaidy. Tam priviedli k&nbsp;nemu slepca a&nbsp;prosili ho, aby sa ho dotkol. On vzal slepca za ruku, vyviedol ho za dedinu, poslinil mu oči, vložil naňho ruky a&nbsp;opýtal sa ho: „Vidíš niečo?“ Ten sa pozrel a&nbsp;povedal: „Vidím ľudí; zdá sa mi, akoby stromy chodili.“</p>
<p>Potom mu znova položil ruky na oči. Tu začal vidieť i&nbsp;celkom ozdravel a&nbsp;všetko videl zreteľne. I&nbsp;poslal ho domov so slovami: „Ale do dediny nechoď!“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>