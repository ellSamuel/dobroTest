<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 29. máj 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250529' class='lcDEN psv sl wd4' title='29. máj 2025'>
<h1 class='lcDENtitul'>
<div class='lcDATUM'>
<span class='lcWD'>Štvrtok</span>
<span class='lcDMY'>
<span class='lcMD' title='Nanebovstúpenie Pána '>29</span> <a href="2025-05.html" title="máj 2025" class='lcMY'>máj 2025</a>
</span>
<span class='lcND'>meniny: Vilma</span>
</div>
<a class='lcPREV'  href='2025-05-28.html' title='Predchádzajúci deň'>«</a>
<a class='lcNEXT'  href='2025-05-30.html' title='Nasledujúci deň'>»</a>
</h1> 
<div id='altX' class='lcDENalt sl psv lc-lo-VO'>
<div class='lcHEAD'>
<h2 title='Veľkonočné obdobie; lit. rok: 2025; ned./fer. cyklus: C/I'>PRIKÁZANÁ SLÁVNOSŤ: 
<span>
Nanebovstúpenie Pána
<span class='lcFARBA W' title='Liturgická farba: Biela'>B</span></span>
<i class='lcTYP'>(slávnosť)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Začiatok Skutkov Apoštolov'>Sk 1, 1-11</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 47, 2-3. 6-7. 8-9</p>
<p class='lcRESPblock'><span class='lcRESP'>R.:</span> <span class='lcVERS'>Pán vystupuje do neba za hlaholu poľnice. <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Listu svätého apoštola Pavla Efezanom'>Ef 1, 17-23</p>
</div>
<span class='lcMOD'>alebo</span> 
<div class='lcCITANIE'>
<p class='lcSUR' title='Čítanie z Listu Hebrejom'>Hebr 9, 24-28; 10, 19-23</p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 24, 46-53</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Choďte a&nbsp;učte všetky národy, hovorí Pán; ja som s&nbsp;vami po všetky dni až do skončenia sveta.</span></p>

</div>
</div>
</div>
<div class='lcBODY'>
<div class="lcLINE">
<div id='c_Sk1_1-11' class="lcCITANIE" title='Začiatok Skutkov Apoštolov'><h4>Začiatok Skutkov Apoštolov 	<span><a href='http://dkc.kbs.sk/?in=Sk1,1' class='away' title='Zobrazí kontext čítania v Biblii'>Sk 1, 1</a>-11</span></h4>
<h5>Pred ich očami sa vzniesol</h5>
<p>Milý Teofil, v&nbsp;prvej knihe som rozprával o&nbsp;všetkom, čo Ježiš robil a&nbsp;učil od začiatku až do dňa, keď dal skrze Ducha Svätého príkazy apoštolom, ktorých si vyvolil, a&nbsp;vzatý bol do neba. Po svojom umučení im poskytol mnoho dôkazov, že žije, keď sa im štyridsať dní zjavoval a&nbsp;hovoril o&nbsp;Božom kráľovstve.</p>
<p>A&nbsp;keď s&nbsp;nimi stoloval, prikázal im, aby neodchádzali z&nbsp;Jeruzalema, ale aby očakávali Otcovo prisľúbenie: „O&nbsp;ktorom ste počuli odo mňa, že Ján krstil vodou, ale vy budete o&nbsp;niekoľko dní pokrstení Duchom Svätým.“</p>
<p>A&nbsp;zhromaždení sa ho pýtali: „Pane, už v&nbsp;tomto čase obnovíš kráľovstvo Izraela?“</p>
<p>On im povedal: „Vám neprislúcha poznať časy alebo chvíle, ktoré Otec určil svojou mocou, ale keď zostúpi na vás Svätý Duch, dostanete silu a&nbsp;budete mi svedkami v&nbsp;Jeruzaleme i&nbsp;v&nbsp;celej Judei aj v&nbsp;Samárii a&nbsp;až po samý kraj zeme.“</p>
<p>Keď to povedal, pred ich očami sa vzniesol a&nbsp;oblak im ho vzal spred očí. A&nbsp;kým uprene hľadeli k&nbsp;nebu, ako odchádza, zastali pri nich dvaja mužovia v&nbsp;bielom odeve a&nbsp;povedali: „Mužovia galilejskí, čo stojíte a&nbsp;hľadíte do neba? Tento Ježiš, ktorý bol od vás vzatý do neba, príde tak, ako ste ho videli do neba odchádzať.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z47_2-3_6-7_8-9' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Pán vystupuje do neba za hlaholu poľnice. <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž47,2' class='away' title='Zobrazí kontext čítania v Biblii'>Ž 47, 2</a>-3. 6-7. 8-9</span></h4>
<div>Tlieskajte rukami, všetky národy, *<br />
jasajte Bohu hlasom radostným.<br />
Lebo Pán je Najvyšší a&nbsp;hrozný, *<br />
nad celou zemou veľký kráľ.	<var>R.</var><br />
Za jasotu vystupuje Boh, *<br />
Pán vystupuje za hlaholu poľnice.<br />
Spievajte Bohu, spievajte, *<br />
spievajte nášmu kráľovi, spievajte.	<var>R.</var><br />
Pretože Boh je kráľom celej zeme; *<br />
spievajte mu chválospev.<br />
Boh kraľuje nad národmi, *<br />
Boh sedí na svojom svätom tróne.	<var>R.</var></div>
</div>
</div>
<div class="lcLINE">
<div id='c_Ef1_17-23' class="lcCITANIE" title='Čítanie z Listu svätého apoštola Pavla Efezanom'><h4>Čítanie z&nbsp;Listu svätého apoštola Pavla Efezanom 	<span><a href='http://dkc.kbs.sk/?in=Ef1,17' class='away' title='Zobrazí kontext čítania v Biblii'>Ef 1, 17</a>-23</span></h4>
<h5>V&nbsp;nebi ho posadil po svojej pravici</h5>
<p>Bratia, nech vám Boh nášho Pána Ježiša Krista, Otec slávy, dá Ducha múdrosti a&nbsp;zjavenia, aby ste ho poznali.</p>
<p>Nech osvieti oči vášho srdca, aby ste vedeli, aká je nádej z&nbsp;jeho povolania, aké bohatstvo slávy je z&nbsp;jeho dedičstva vo svätých, a&nbsp;aká nesmierne veľká je jeho moc pre nás veriacich podľa pôsobenia jeho mocnej sily, ktorú dokázal na Kristovi, keď ho vzkriesil z&nbsp;mŕtvych a&nbsp;v&nbsp;nebi posadil po svojej pravici nad každé kniežatstvo, mocnosť, silu a&nbsp;panstvo a&nbsp;nad každé iné meno, ktoré možno vysloviť nielen v&nbsp;tomto veku, ale aj v&nbsp;budúcom.</p>
<p>Všetko mu položil pod nohy a&nbsp;jeho ustanovil nad všetkým za hlavu Cirkvi, ktorá je jeho telom, plnosťou toho, ktorý napĺňa všetko vo všetkom.</p>
<p class='dovetok'>Počuli sme Božie slovo.</p>
</div>
<p class="lcMOD dep2 c_Ef1_17-23 c_Hebr9_24-28_10_19-23">alebo</p> 
<div id='c_Hebr9_24-28_10_19-23' class="lcCITANIE" title='Čítanie z Listu Hebrejom'><h4>Čítanie z&nbsp;Listu Hebrejom 	<span><a href='http://dkc.kbs.sk/?in=Hebr9,24' class='away' title='Zobrazí kontext čítania v Biblii'>Hebr 9, 24</a>-28; 10, 19-23</span></h4>
<h5>Kristus vošiel do samého neba</h5>
<p>Kristus nevošiel do Svätyne zhotovenej rukou, ktorá je len predobrazom pravej, ale do samého neba, aby sa teraz za nás ukázal pred Božou tvárou. Ani nie preto, aby seba samého viackrát obetoval ako veľkňaz, ktorý rok čo rok vchádza do Svätyne s&nbsp;cudzou krvou. Inak by bol musel trpieť už mnohokrát od stvorenia sveta. On sa však teraz na konci vekov zjavil raz navždy, aby obetovaním seba zničil hriech.</p>
<p>A&nbsp;ako je ustanovené, že ľudia raz zomrú a&nbsp;potom bude súd, tak aj Kristus: raz sa obetoval, aby sňal hriechy mnohých, a&nbsp;druhý raz sa zjaví – bez hriechu – na spásu tým, čo ho očakávajú.</p>
<p>A&nbsp;keď máme, bratia, smelú dôveru, že vojdeme do Svätyne skrze Ježišovu krv, tou novou a&nbsp;živou cestou, ktorú nám otvoril cez oponu, to jest cez svoje telo, a&nbsp;keď máme veľkňaza nad Božím domom, pristupujme s&nbsp;úprimným srdcom v&nbsp;plnosti viery, so srdcom očisteným od zlého svedomia a&nbsp;s&nbsp;telom obmytým čistou vodou. Neochvejne sa držme nádeje, ktorú vyznávame, lebo verný je ten, ktorý dal prisľúbenie.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Lk24_46-53' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Choďte a&nbsp;učte všetky národy, hovorí Pán; ja som s&nbsp;vami po všetky dni až do skončenia sveta.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk24,46' class='away' title='Zobrazí kontext čítania v Biblii'>Lk 24, 46</a>-53</span></h4>
<h5>Ako ich žehnal, vznášal sa do neba</h5>
<p>Ježiš povedal svojim učeníkom: „Tak je napísané, že Mesiáš bude trpieť a&nbsp;tretieho dňa vstane z&nbsp;mŕtvych a&nbsp;v&nbsp;jeho mene sa bude všetkým národom, počnúc od Jeruzalema, hlásať pokánie na odpustenie hriechov. Vy ste toho svedkami.</p>
<p>Hľa, ja na vás zošlem, čo môj Otec prisľúbil. Preto zostaňte v&nbsp;meste, kým nebudete vystrojení mocou z&nbsp;výsosti!“</p>
<p>Potom ich vyviedol von až k&nbsp;Betánii, zdvihol ruky a&nbsp;požehnal ich. Ako ich žehnal, vzdialil sa od nich a&nbsp;vznášal sa do neba. Oni sa mu klaňali a&nbsp;s&nbsp;veľkou radosťou sa vrátili do Jeruzalema. Stále boli v&nbsp;chráme a&nbsp;velebili Boha.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>