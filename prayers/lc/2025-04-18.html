<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 18. apr 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250418' class='lcDEN sl wd5' title='18. apríl 2025'>
<h1 class='lcDENtitul'>
<div class='lcDATUM'>
<span class='lcWD'>Piatok</span>
<span class='lcDMY'>
<span class='lcMD' title='Piatok utrpenia Pána (Veľký piatok) - slávenie utrpenia a_smrti Pána '>18</span> <a href="2025-04.html" title="apríl 2025" class='lcMY'>apríl 2025</a>
</span>
<span class='lcND'>meniny: Valér</span>
</div>
<a class='lcPREV'  href='2025-04-17.html' title='Predchádzajúci deň'>«</a>
<a class='lcNEXT'  href='2025-04-19.html' title='Nasledujúci deň'>»</a>
</h1> 
<div id='altX' class='lcDENalt sl lc-lo-V3'>
<div class='lcHEAD'>
<h2 title='Veľkonočné trojdnie; lit. rok: 2025; ned./fer. cyklus: C/I'>
<span>
Piatok utrpenia Pána (Veľký piatok) – slávenie utrpenia a&nbsp;smrti Pána
<span class='lcFARBA R' title='Liturgická farba: Červená'>Č</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy proroka Izaiáša'>Iz 52, 13 – 53, 12</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 31, 2+6. 12-13. 15-16. 17+25</p>
<p class='lcRESPblock'><span class='lcRESP'>R.:</span> <span class='lcVERS'>Otče, do tvojich rúk porúčam svojho ducha.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Listu Hebrejom'>Hebr 4, 14-16; 5, 7-9</p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 18, 1 – 19, 42</p>
</div><p class='lcVPEblock'><span class='lcVPE'>Sláva ti a chvála, Ježišu Kriste.</span> <span class='lcVERS'>Kristus sa stal pre nás poslušným až na smrť, až na smrť na kríži. Preto ho Boh nad všetko povýšil a&nbsp;dal mu meno, ktoré je nad každé iné meno.</span></p>

</div>
</div>
</div>
<div class='lcBODY'>
<div class="lcLINE">
<div id='c_Iz52_13-53_12' class="lcCITANIE" title='Čítanie z Knihy proroka Izaiáša'><h4>Čítanie z&nbsp;Knihy proroka Izaiáša 	<span><a href='http://dkc.kbs.sk/?in=Iz52,13' class='away' title='Zobrazí kontext čítania v Biblii'>Iz 52, 13</a> – 53, 12</span></h4>
<h5>On bol prebodnutý pre naše neprávosti<br />Štvrtý spev Pánovho sluhu</h5>
<p><i>Boh hovorí</i>:</p>
<p>Hľa, môj služobník bude úspešný, bude povýšený, vyzdvihnutý a&nbsp;veľmi slávny. Ako sa mnohí nad ním zhrozili – lebo bol zohavený, že sa výzorom nepodobá človeku a&nbsp;vzhľadom sa neponáša na ľudí –, tak rozoženie mnohé národy. Králi pred ním zatvoria ústa, lebo uvidia, o&nbsp;čom sa im nevravelo, a&nbsp;spoznajú, čo nikdy nepočuli.</p>
<p><i>Prorok hovorí</i>:</p>
<p>Kto uveril, čo sme hlásali? A&nbsp;Pánovo rameno komu sa zjavilo? Veď vzišiel pred ním ako ratoliestka, sťa koreň z&nbsp;vyschnutej zeme. Nemal podoby ani krásy, aby sme naň hľadeli; ani výzor nemal, aby sme po ňom túžili. Opovrhnutý bol a&nbsp;najposlednejší z&nbsp;ľudí, muž bolestí, ktorý poznal slabosť, ako niekto, pred kým si zakrývame tvár, opovrhnutý, a&nbsp;preto sme si ho nevážili. A&nbsp;on niesol naše neduhy, vzal na seba naše bolesti. No my sme ho pokladali za zbitého, strestaného Bohom a&nbsp;pokoreného. Ale on bol prebodnutý pre naše neprávosti, pre naše zločiny strýznený. On pre náš pokoj znášal trest a&nbsp;jeho rany nás uzdravili.</p>
<p>My všetci sme blúdili ako ovce, každý zahol svojou vlastnou cestou. A&nbsp;Pán na neho uvalil neprávosť nás všetkých. Týrali ho, on to ponížene znášal a&nbsp;neotvoril ústa; ako baránok vedený na zabitie, ako ovca, ktorá onemela pred strihačmi a&nbsp;neotvorila ústa.</p>
<p>Násilným súdom ho odstránili a&nbsp;kto sa bude starať o&nbsp;jeho pokolenie? Veď bol vyťatý z&nbsp;krajiny žijúcich, pre hriech môjho ľudu na smrť ubitý. So zločincami ho pochovali, a&nbsp;hrob mal medzi boháčmi, hoci sa nedopustil neprávosti, ani lesť nebola v&nbsp;jeho ústach.</p>
<p>Pán dovolil zdrviť ho slabosťou; keď dá svoj život na zmiernu obetu, uvidí ďaleké potomstvo a&nbsp;jeho ruka úspešne vykoná Pánovu vôľu. Po útrapách svojej duše uvidí svetlo a&nbsp;nasýti sa poznaním.</p>
<p><i>Boh hovorí</i>:</p>
<p>Môj spravodlivý služobník ospravedlní mnohých a&nbsp;sám ponesie ich viny. Preto mu dám ako podiel zástupy a&nbsp;s&nbsp;mocnými sa bude deliť o&nbsp;korisť, pretože vydal na smrť svoj život a&nbsp;započítali ho medzi zločincov; a&nbsp;on niesol hriech mnohých a&nbsp;prosí za hriešnikov.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z31_2_6_12-13_15-16_17_25' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Otče, do tvojich rúk porúčam svojho ducha.</span></p><h4>Responzóriový žalm 	<span><a href='http://dkc.kbs.sk/?in=Ž31,2' class='away' title='Zobrazí kontext čítania v Biblii'>Ž 31, 2</a>+6. 12-13. 15-16. 17+25</span></h4>
<div>Pane, v&nbsp;teba dúfam, nech nie som zahanbený naveky; *<br />
vysloboď ma, veď si spravodlivý.<br />
Do tvojich rúk porúčam svojho ducha; *<br />
ty si ma vykúpil, Pane, Bože verný.	<var>R.</var><br />
Všetci moji nepriatelia mnou opovrhujú, †<br />
susedom som na posmech<br />
a&nbsp;svojim známym som postrachom. *<br />
Tí, čo ma vidia na ulici, utekajú predo mnou.<br />
Vytrácam sa z&nbsp;ich pamäti ako mŕtvy, *<br />
som sťa odhodená nádoba.	<var>R.</var><br />
Ja sa však spolieham na teba, Pane,<br />
a&nbsp;hovorím: „Ty si môj Boh, *<br />
v&nbsp;tvojich rukách je môj osud.“<br />
Vytrhni ma z&nbsp;rúk mojich nepriateľov *<br />
a&nbsp;prenasledovateľov.	<var>R.</var><br />
Rozjasni svoju tvár nad svojím sluhom *<br />
a&nbsp;zachráň ma vo svojom milosrdenstve.<br />
Vzmužte sa a&nbsp;majte srdce statočné, *<br />
vy všetci, čo dúfate v&nbsp;Pána.	<var>R.</var></div>
</div>
</div>
<div class="lcLINE">
<div id='c_Hebr4_14-16_5_7-9' class="lcCITANIE" title='Čítanie z Listu Hebrejom'><h4>Čítanie z&nbsp;Listu Hebrejom 	<span><a href='http://dkc.kbs.sk/?in=Hebr4,14' class='away' title='Zobrazí kontext čítania v Biblii'>Hebr 4, 14</a>-16; 5, 7-9</span></h4>
<h5>Naučil sa poslušnosti a&nbsp;stal sa pôvodcom večnej spásy pre všetkých, ktorí ho poslúchajú</h5>
<p>Bratia, keďže máme vznešeného veľkňaza, ktorý prenikol nebesia, Ježiša, Božieho Syna, držme sa svojho vyznania. Veď nemáme veľkňaza, ktorý by nemohol cítiť s&nbsp;našimi slabosťami; veď bol podobne skúšaný vo všetkom okrem hriechu. Pristupujme teda s&nbsp;dôverou k&nbsp;trónu milosti, aby sme dosiahli milosrdenstvo a&nbsp;našli milosť a&nbsp;pomoc v&nbsp;pravom čase.</p>
<p>Kristus v&nbsp;dňoch svojho pozemského života so silným výkrikom a&nbsp;so slzami prednášal prosby a&nbsp;modlitby tomu, ktorý ho mohol zachrániť od smrti; a&nbsp;bol vyslyšaný pre svoju bohabojnosť. A&nbsp;hoci bol Synom, z&nbsp;toho, čo vytrpel, naučil sa poslušnosti; a&nbsp;keď dosiahol dokonalosť, stal sa pôvodcom večnej spásy pre všetkých, ktorí ho poslúchajú.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Jn18_1-19_42' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Sláva ti a chvála, Ježišu Kriste.</span> <span class='lcVERS'>Kristus sa stal pre nás poslušným až na smrť, až na smrť na kríži. Preto ho Boh nad všetko povýšil a&nbsp;dal mu meno, ktoré je nad každé iné meno.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn18,1' class='away' title='Zobrazí kontext čítania v Biblii'>Jn 18, 1</a> – 19, 42</span></h4>
<h5>Ježiša chytili a&nbsp;zviazali</h5>
<p>Ježiš vyšiel so svojimi učeníkmi za potok Cedron. Tam bola záhrada. Vošiel do nej on i&nbsp;jeho učeníci. O&nbsp;tom mieste však vedel aj jeho zradca Judáš, lebo Ježiš sa tam často schádzal so svojimi učeníkmi. Judáš vzal kohortu a&nbsp;sluhov od veľkňazov a&nbsp;farizejov a&nbsp;prišiel ta s&nbsp;lampášmi, fakľami a&nbsp;zbraňami. Ale Ježiš, keďže vedel všetko, čo malo naňho prísť, popodišiel a&nbsp;opýtal sa ich: „Koho hľadáte?“</p>
<p>Odpovedali mu: „Ježiša Nazaretského.“</p>
<p>Povedal im: „Ja som.“ Bol s&nbsp;nimi aj zradca Judáš.</p>
<p>Ako im povedal: „Ja som,“ cúvli a&nbsp;popadali na zem. Znova sa ich teda opýtal: „Koho hľadáte?“</p>
<p>Oni povedali: „Ježiša Nazaretského.“</p>
<p>Ježiš odvetil: „Povedal som vám: Ja som. Keď teda mňa hľadáte, týchto nechajte odísť!“ Tak sa malo splniť slovo, ktoré povedal: „Z&nbsp;tých, ktorých si mi dal, nestratil som ani jedného.“</p>
<p>Šimon Peter mal meč. Vytasil ho, zasiahol ním veľkňazovho sluhu a&nbsp;odťal mu pravé ucho. Sluha sa volal Malchus. Ale Ježiš Petrovi povedal: „Schovaj meč do pošvy! Azda nemám piť kalich, ktorý mi dal Otec?!“</p>
<h5>Ježiša priviedli najprv k&nbsp;Annášovi</h5>
<p>Kohorta, veliteľ a&nbsp;židovskí sluhovia Ježiša chytili, zviazali ho a&nbsp;priviedli najprv k&nbsp;Annášovi; bol totiž tesťom Kajfáša, ktorý bol veľkňazom toho roka. A&nbsp;bol to Kajfáš, čo poradil Židom: „Je lepšie, ak zomrie jeden človek za ľud.“</p>
<p>Za Ježišom šiel Šimon Peter a&nbsp;iný učeník. Ten učeník sa poznal s&nbsp;veľkňazom a&nbsp;vošiel s&nbsp;Ježišom do veľkňazovho dvora, Peter však ostal vonku pri dverách. Potom ten druhý učeník, čo sa poznal s&nbsp;veľkňazom, vyšiel, prehovoril s&nbsp;vrátničkou a&nbsp;voviedol ta Petra. Tu vrátnička povedala Petrovi: „Nie si aj ty z&nbsp;učeníkov toho človeka?“</p>
<p>On vravel: „Nie som.“</p>
<p>Stáli tam sluhovia a&nbsp;strážnici, ktorí si rozložili oheň, lebo bolo chladno, a&nbsp;zohrievali sa. S&nbsp;nimi stál aj Peter a&nbsp;zohrieval sa.</p>
<p>Veľkňaz sa vypytoval Ježiša na jeho učeníkov a&nbsp;na jeho učenie. Ježiš mu odpovedal: „Ja som verejne hovoril svetu. Vždy som učil v&nbsp;synagóge a&nbsp;v&nbsp;chráme, kde sa schádzajú všetci Židia, a&nbsp;nič som nehovoril tajne. Prečo sa pýtaš mňa? Opýtaj sa tých, ktorí počuli, čo som im hovoril! Oni vedia, čo som hovoril.“</p>
<p>Ako to povedal, jeden zo sluhov, čo tam stál, udrel Ježiša po tvári a&nbsp;povedal: „Tak odpovedáš veľkňazovi?“</p>
<p>Ježiš mu odvetil: „Ak som zle povedal, dokáž, čo bolo zlé, ale ak dobre, prečo ma biješ?!“ A&nbsp;tak ho Annáš zviazaného poslal k&nbsp;veľkňazovi Kajfášovi.</p>
<h5>Nie si aj ty z&nbsp;jeho učeníkov? Nie som</h5>
<p>Šimon Peter tam stál a&nbsp;zohrieval sa. I&nbsp;pýtali sa ho: „Nie si aj ty z&nbsp;jeho učeníkov?“</p>
<p>On zaprel: „Nie som.“</p>
<p>Jeden z&nbsp;veľkňazových sluhov, príbuzný toho, ktorému Peter odťal ucho, vravel: „A&nbsp;nevidel som ťa s&nbsp;ním v&nbsp;záhrade?!“</p>
<p>Peter znova zaprel a&nbsp;vtom zaspieval kohút.</p>
<h5>Moje kráľovstvo nie je z&nbsp;tohto sveta</h5>
<p>Od Kajfáša viedli Ježiša do vládnej budovy. Bolo už ráno. Ale oni do vládnej budovy nevošli, aby sa nepoškvrnili a&nbsp;mohli jesť veľkonočného baránka. Preto vyšiel von za nimi Pilát a&nbsp;opýtal sa: „Akú žalobu podávate proti tomuto človeku?“</p>
<p>Odpovedali mu: „Keby tento nebol zločinec, neboli by sme ti ho vydali.“</p>
<p>Pilát im povedal: „Vezmite si ho vy a&nbsp;súďte podľa svojho zákona!“</p>
<p>Židia mu odpovedali: „My nesmieme nikoho usmrtiť.“ Tak sa malo splniť Ježišovo slovo, ktorým naznačil, akou smrťou zomrie.</p>
<p>Pilát opäť vošiel do vládnej budovy. Predvolal si Ježiša a&nbsp;spýtal sa ho: „Si židovský kráľ?“</p>
<p>Ježiš odpovedal: „Hovoríš to sám od seba, alebo ti to iní povedali o&nbsp;mne?“</p>
<p>Pilát odvetil: „Vari som ja Žid? Tvoj národ a&nbsp;veľkňazi mi ťa vydali. Čo si vykonal?“</p>
<p>Ježiš povedal: „Moje kráľovstvo nie je z&nbsp;tohto sveta. Keby moje kráľovstvo bolo z&nbsp;tohto sveta, moji služobníci by sa bili, aby som nebol vydaný Židom. Lenže moje kráľovstvo nie je stadiaľto.“</p>
<p>Pilát mu povedal: „Tak predsa si kráľ?“</p>
<p>Ježiš odpovedal: „Sám hovoríš, že som kráľ. Ja som sa na to narodil a&nbsp;na to som prišiel na svet, aby som vydal svedectvo pravde. Každý, kto je z&nbsp;pravdy, počúva môj hlas.“</p>
<p>Pilát mu povedal: „Čo je pravda?“</p>
<p>Ako to povedal, znova vyšiel k&nbsp;Židom a&nbsp;vravel im: „Ja na ňom nenachádzam nijakú vinu. Je však u&nbsp;vás zvykom, že vám na Veľkú noc prepúšťam jedného väzňa. Chcete teda, aby som vám prepustil židovského kráľa?“</p>
<p>Oni znova kričali: „Toho nie, ale Barabáša!“ A&nbsp;Barabáš bol zbojník.</p>
<h5>Buď pozdravený, židovský kráľ!</h5>
<p>Vtedy Pilát Ježiša vzal a&nbsp;dal ho zbičovať. Vojaci uplietli z&nbsp;tŕnia korunu, položili mu ju na hlavu a&nbsp;odeli ho do purpurového plášťa. Prichádzali k&nbsp;nemu a&nbsp;hovorili: „Buď pozdravený, židovský kráľ!“ A&nbsp;bili ho po tvári.</p>
<p>Pilát znova vyšiel a&nbsp;povedal im: „Pozrite, privádzam vám ho von, aby ste vedeli, že na ňom nijakú vinu nenachádzam.“</p>
<p>Ježiš vyšiel von s&nbsp;tŕňovou korunou a&nbsp;v&nbsp;purpurovom plášti. Pilát im povedal: „Hľa, človek!“</p>
<p>Len čo ho zazreli veľkňazi a&nbsp;ich sluhovia, kričali: „Ukrižuj! Ukrižuj ho!“</p>
<p>Pilát im povedal: „Vezmite si ho a&nbsp;ukrižujte. Ja na ňom nenachádzam vinu.“</p>
<p>Židia mu odpovedali: „My máme zákon a&nbsp;podľa zákona musí umrieť, lebo sa vydával za Božieho Syna.“</p>
<p>Keď to Pilát počul, ešte väčšmi sa naľakal. Znova vošiel do vládnej budovy a&nbsp;spýtal sa Ježiša: „Odkiaľ si?“ Ale Ježiš mu neodpovedal. Pilát sa ho spýtal: „So mnou sa nechceš rozprávať?! Nevieš, že mám moc prepustiť ťa a&nbsp;moc ukrižovať ťa?“</p>
<p>Ježiš odpovedal: „Nemal by si nado mnou nijakú moc, keby ti to nebolo dané zhora. Preto má väčší hriech ten, čo ma vydal tebe.“</p>
<h5>Preč s&nbsp;ním! Preč s&nbsp;ním! Ukrižuj ho!</h5>
<p>Od tej chvíle sa Pilát usiloval prepustiť ho. Ale Židia kričali: „Ak ho prepustíš, nie si priateľom cisára. Každý, kto sa vydáva za kráľa, stavia sa proti cisárovi.“</p>
<p>Keď Pilát počul tieto slová, vyviedol Ježiša von a&nbsp;sadol si na súdnu stolicu na mieste zvanom Lithostrotus, po hebrejsky Gabbatha. Bol Prípravný deň pred Veľkou nocou, okolo poludnia. Tu povedal Židom: „Hľa, váš kráľ!“</p>
<p>Ale oni kričali: „Preč s&nbsp;ním! Preč s&nbsp;ním! Ukrižuj ho!“</p>
<p>Pilát im povedal: „Vášho kráľa mám ukrižovať?!“</p>
<p>Veľkňazi odpovedali: „Nemáme kráľa, iba cisára!“ Tak im ho teda vydal, aby ho ukrižovali. A&nbsp;oni prevzali Ježiša.</p>
<h5>Ukrižovali ho a&nbsp;s&nbsp;ním iných dvoch</h5>
<p>Sám si niesol kríž a&nbsp;vyšiel na miesto, ktoré sa volá Lebka, po hebrejsky Golgota. Tam ho ukrižovali a&nbsp;s&nbsp;ním iných dvoch, z&nbsp;jednej i&nbsp;druhej strany, Ježiša v&nbsp;prostriedku. Pilát vyhotovil aj nápis a&nbsp;pripevnil ho na kríž. Bolo tam napísané: „Ježiš Nazaretský, židovský kráľ.“ Tento nápis čítalo mnoho Židov, lebo miesto, kde Ježiša ukrižovali, bolo blízko mesta; a&nbsp;bol napísaný po hebrejsky, latinsky a&nbsp;grécky.</p>
<p>Židovskí veľkňazi povedali Pilátovi: „Nepíš: Židovský kráľ, ale: On povedal: ‚Som židovský kráľ.‘“</p>
<p>Pilát odpovedal: „Čo som napísal, to som napísal.“</p>
<h5>Rozdelili si moje šaty</h5>
<p>Keď vojaci Ježiša ukrižovali, vzali jeho šaty a&nbsp;rozdelili ich na štyri časti, pre každého vojaka jednu. Vzali aj spodný odev. Ale tento odev bol nezošívaný, odhora v&nbsp;celku utkaný. Preto si medzi sebou povedali: „Netrhajme ho, ale losujme oň, čí bude!“ Aby sa splnilo Písmo: „Rozdelili si moje šaty a&nbsp;o&nbsp;môj odev hodili lós.“ A&nbsp;vojaci to tak urobili.</p>
<h5>Hľa, tvoj syn! Hľa, tvoja matka!</h5>
<p>Pri Ježišovom kríži stála jeho matka, sestra jeho matky, Mária Kleopasova, a&nbsp;Mária Magdaléna. Keď Ježiš uzrel matku a&nbsp;pri nej učeníka, ktorého miloval, povedal matke: „Žena, hľa, tvoj syn!“</p>
<p>Potom povedal učeníkovi: „Hľa, tvoja matka!“ A&nbsp;od tej hodiny si ju učeník vzal k&nbsp;sebe.</p>
<h5>Je dokonané</h5>
<p>Potom Ježiš vo vedomí, že je už všetko dokonané, povedal, aby sa splnilo Písmo: „Žíznim.“</p>
<p>Bola tam nádoba plná octu. Nastokli teda na yzop špongiu naplnenú octom a&nbsp;podali mu ju k&nbsp;ústam. Keď Ježiš okúsil ocot, povedal: „Je dokonané.“ Naklonil hlavu a&nbsp;odovzdal ducha.</p>
<p class='info'>Pokľakne sa a&nbsp;chvíľku je ticho.</p>
<h5>Hneď vyšla krv a&nbsp;voda</h5>
<p>Keďže bol Prípravný deň, Židia požiadali Piláta, aby ukrižovaným polámali nohy a&nbsp;sňali ich, aby nezostali telá na kríži cez sobotu, lebo v&nbsp;tú sobotu bol veľký sviatok. Prišli teda vojaci a&nbsp;polámali kosti prvému aj druhému, čo boli s&nbsp;ním ukrižovaní. No keď prišli k&nbsp;Ježišovi a&nbsp;videli, že je už mŕtvy, kosti mu nepolámali, ale jeden z&nbsp;vojakov mu kopijou prebodol bok a&nbsp;hneď vyšla krv a&nbsp;voda. A&nbsp;ten, ktorý to videl, vydal o&nbsp;tom svedectvo a&nbsp;jeho svedectvo je pravdivé. On vie, že hovorí pravdu, aby ste aj vy uverili. Toto sa stalo, aby sa splnilo Písmo: „Kosť mu nebude zlomená.“ A&nbsp;na inom mieste Písmo hovorí: „Uvidia, koho prebodli.“</p>
<h5>Ježišovo telo zavinuli do plátna s&nbsp;voňavými olejmi</h5>
<p>Potom Jozef z&nbsp;Arimatey, ktorý bol Ježišovým učeníkom, ale tajným, lebo sa bál Židov, poprosil Piláta, aby mu dovolil sňať Ježišovo telo. A&nbsp;Pilát dovolil. Išiel teda a&nbsp;sňal jeho telo.</p>
<p>Prišiel aj Nikodém, ten, čo bol kedysi u&nbsp;neho v&nbsp;noci. Priniesol asi sto libier zmesi myrhy s&nbsp;aloou. Vzali Ježišovo telo a&nbsp;zavinuli ho do plátna s&nbsp;voňavými olejmi, ako je u&nbsp;Židov zvykom pochovávať. V&nbsp;tých miestach, kde bol ukrižovaný, bola záhrada a&nbsp;v&nbsp;záhrade nový hrob, v&nbsp;ktorom ešte nik neležal. Tam teda uložili Ježiša, lebo bol židovský Prípravný deň a&nbsp;hrob bol blízko.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>