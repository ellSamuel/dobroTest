<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 13. apr 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250413' class='lcDEN ned feria wd7' title='13. apríl 2025'>
<h1 class='lcDENtitul'>
<div class='lcDATUM'>
<span class='lcWD'>Nedeľa</span>
<span class='lcDMY'>
<span class='lcMD' title='Palmová (Kvetná) nedeľa – Nedeľa utrpenia Pána '>13</span> <a href="2025-04.html" title="apríl 2025" class='lcMY'>apríl 2025</a>
</span>
<span class='lcND'>meniny: Aleš</span>
</div>
<a class='lcPREV'  href='2025-04-12.html' title='Predchádzajúci deň'>«</a>
<a class='lcNEXT'  href='2025-04-14.html' title='Nasledujúci deň'>»</a>
</h1> 
<div id='altX' class='lcDENalt ned lc-lo-PO'>
<div class='lcHEAD'>
<h2 title='Pôstne obdobie; lit. rok: 2025; ned./fer. cyklus: C/I'>
<span>
Palmová (Kvetná) nedeľa – Nedeľa utrpenia Pána
<span class='lcFARBA R' title='Liturgická farba: Červená'>Č</span></span>
</h2>
<div class='lcHEADinfo'>
<div id='g_4dd0c4' class='lcSEKCIA nohide'>
<h3 class='lcSEKCIAtitul'>Na sprievod s&nbsp;palmami</h3>
<div class='lcSEKCIAtelo dep g_4dd0c4'>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 19, 28-40</p>
</div>
</div>
</div>
</div>
<div id='g_4ddacb' class='lcSEKCIA nohide'>
<h3 class='lcSEKCIAtitul'>Na omšu</h3>
<div class='lcSEKCIAtelo dep g_4ddacb'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy proroka Izaiáša'>Iz 50, 4-7</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 22, 8-9. 17-18a. 19-20. 23-24</p>
<p class='lcRESPblock'><span class='lcRESP'>R.:</span> <span class='lcVERS'>Bože môj, Bože môj, prečo si ma opustil?</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Listu svätého apoštola Pavla Filipanom'>Flp 2, 6-11</p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 22, 14 – 23, 56</p>
</div>
<span class='lcMOD'>alebo kratšie</span> 
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 23, 1-49</p>
</div><p class='lcVPEblock'><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Kristus sa stal pre nás poslušným až na smrť, až na smrť na kríži. Preto ho Boh nad všetko povýšil a&nbsp;dal mu meno, ktoré je nad každé iné meno.</span></p>

</div>
</div>
</div>
</div>
</div>
<div class='lcBODY'>
<div id='g_4dd0c4' class='lcSEKCIA g_4dd0c4'>
<h3 class='lcSEKCIAtitul g_4dd0c4'>Na sprievod s&nbsp;palmami</h3>
<div class="lcLINE">
<div id='c_Lk19_28-40' class="lcCITANIE" title='Čítanie zo svätého Evanjelia podľa Lukáša'><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk19,28' class='away' title='Zobrazí kontext čítania v Biblii'>Lk 19, 28</a>-40</span></h4>
<h5>Požehnaný, ktorý prichádza v&nbsp;mene Pánovom!</h5>
<p>Ježiš išiel popredku a&nbsp;uberal sa do Jeruzalema. Keď sa priblížil k&nbsp;Betfage a&nbsp;Betánii pri hore, ktorá sa volá Olivová, poslal dvoch učeníkov so slovami: „Choďte do dediny, čo je pred vami. Len čo do nej vojdete, nájdete priviazané osliatko, na ktorom nikdy nijaký človek nesedel. Odviažte ho a&nbsp;priveďte! A&nbsp;keby sa vás niekto opýtal: ‚Prečo ho odväzujete?‘, poviete: ‚Pán ho potrebuje.‘“</p>
<p>Tí, ktorých poslal, odišli a&nbsp;našli všetko tak, ako im povedal. Keď osliatko odväzovali, povedali im jeho majitelia: „Prečo odväzujete osliatko?“</p>
<p>Oni povedali: „Pán ho potrebuje.“</p>
<p>Osliatko priviedli k&nbsp;Ježišovi, prehodili cezeň svoje plášte a&nbsp;posadili naň Ježiša. Ako šiel, prestierali na cestu svoje plášte. A&nbsp;keď sa už blížil k&nbsp;úpätiu Olivovej hory, začali celé zástupy učeníkov radostne veľkým hlasom chváliť Boha za všetky zázraky, ktoré videli, a&nbsp;volali: „Požehnaný kráľ, ktorý prichádza v&nbsp;mene Pánovom! Pokoj na nebi a&nbsp;sláva na výsostiach!“</p>
<p>Vtedy mu niektorí farizeji zo zástupu povedali: „Učiteľ, napomeň svojich učeníkov!“</p>
<p>On odvetil: „Hovorím vám: Ak budú oni mlčať, budú kričať kamene.“</p>
<p class='dovetok'>Počuli sme slovo Pánovo.</p>
</div>
</div>
</div>
<div id='g_4ddacb' class='lcSEKCIA g_4ddacb'>
<h3 class='lcSEKCIAtitul g_4ddacb'>Na omšu</h3>
<div class="lcLINE">
<div id='c_Iz50_4-7' class="lcCITANIE" title='Čítanie z Knihy proroka Izaiáša'><h4>Čítanie z&nbsp;Knihy proroka Izaiáša 	<span><a href='http://dkc.kbs.sk/?in=Iz50,4' class='away' title='Zobrazí kontext čítania v Biblii'>Iz 50, 4</a>-7</span></h4>
<h5>Tvár som si nezakryl pred potupou, lebo viem, že sa nezahanbím<br />Tretí spev Pánovho sluhu</h5>
<p>Pán, Boh, mi dal jazyk učeníka, aby som vedel milým slovom posilniť unaveného.</p>
<p>Každé ráno prebúdza môj sluch, aby som počúval ako učeník. Pán, Boh, mi otvoril ucho. A&nbsp;ja som neodporoval, nazad som neustúpil.</p>
<p>Svoj chrbát som nastavil tým, čo bili, a&nbsp;svoje líca tým, čo trhali. Tvár som si nezakryl pred potupou a&nbsp;slinou.</p>
<p>Pán, Boh, mi pomáha, preto nebudem zahanbený. On zatvrdil moju tvár sťa kremeň a&nbsp;viem, že sa nezahanbím.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z22_8-9_17-18a_19-20_23-24' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Bože môj, Bože môj, prečo si ma opustil?</span></p><h4>Responzóriový žalm 	<span><a href='http://dkc.kbs.sk/?in=Ž22,8' class='away' title='Zobrazí kontext čítania v Biblii'>Ž 22, 8</a>-9. 17-18a. 19-20. 23-24</span></h4>
<div>Vysmievajú sa mi všetci, čo ma vidia, *<br />
vykrúcajú ústa a&nbsp;potriasajú hlavou.<br />
„Úfal v&nbsp;Pána, nech ho vyslobodí, *<br />
nech ho zachráni, ako ho má rád.“	<var>R.</var><br />
Obkľučuje ma svorka psov, *<br />
obstupuje ma tlupa zlosynov.<br />
Prebodli mi ruky a&nbsp;nohy, *<br />
môžem si spočítať všetky svoje kosti.	<var>R.</var><br />
Delia si moje šaty *<br />
a&nbsp;o&nbsp;môj odev hádžu lós.<br />
Ale ty, Pane, nevzďaľuj sa odo mňa, *<br />
ty, moja sila, ponáhľaj sa mi na pomoc.	<var>R.</var><br />
Tvoje meno chcem zvestovať svojim bratom *<br />
a&nbsp;uprostred zhromaždenia chcem ťa velebiť.<br />
Chváľte Pána, vy, ktorí sa ho bojíte, †<br />
oslavujte ho, všetci Jakubovi potomci. *<br />
Nech majú pred ním bázeň<br />
všetky pokolenia Izraelove.	<var>R.</var></div>
</div>
</div>
<div class="lcLINE">
<div id='c_Flp2_6-11' class="lcCITANIE" title='Čítanie z Listu svätého apoštola Pavla Filipanom'><h4>Čítanie z&nbsp;Listu svätého apoštola Pavla Filipanom 	<span><a href='http://dkc.kbs.sk/?in=Flp2,6' class='away' title='Zobrazí kontext čítania v Biblii'>Flp 2, 6</a>-11</span></h4>
<h5>Uponížil sa, preto ho Boh povýšil</h5>
<p>Ježiš Kristus, hoci má božskú prirodzenosť, nepridŕžal sa svojej rovnosti s&nbsp;Bohom, ale zriekol sa seba samého, vzal si prirodzenosť sluhu, stal sa podobný ľuďom a&nbsp;podľa vonkajšieho zjavu bol pokladaný za človeka. Uponížil sa, stal sa poslušným až na smrť, až na smrť na kríži.</p>
<p>Preto ho Boh nad všetko povýšil a&nbsp;dal mu meno, ktoré je nad každé iné meno, aby sa na meno Ježiš zohlo každé koleno v&nbsp;nebi, na zemi i&nbsp;v&nbsp;podsvetí a&nbsp;aby každý jazyk vyznával: „Ježiš Kristus je Pán!“ na slávu Boha Otca.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Lk22_14-23_56' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Kristus sa stal pre nás poslušným až na smrť, až na smrť na kríži. Preto ho Boh nad všetko povýšil a&nbsp;dal mu meno, ktoré je nad každé iné meno.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk22,14' class='away' title='Zobrazí kontext čítania v Biblii'>Lk 22, 14</a> – 23, 56</span></h4>
<h5>Veľmi som túžil jesť s&nbsp;vami tohoto veľkonočného baránka skôr, ako budem trpieť</h5>
<p>Keď prišla hodina, Ježiš zasadol za stôl a&nbsp;apoštoli s&nbsp;ním. Tu im povedal: „Veľmi som túžil jesť s&nbsp;vami tohoto veľkonočného baránka skôr, ako budem trpieť. Lebo hovorím vám: Už ho nebudem jesť, kým sa nenaplní v&nbsp;Božom kráľovstve.“</p>
<p>Vzal kalich, vzdával vďaky a&nbsp;povedal: „Vezmite ho a&nbsp;rozdeľte si ho medzi sebou. Lebo hovorím vám: Odteraz už nebudem piť z&nbsp;plodu viniča, kým nepríde Božie kráľovstvo.“</p>
<h5>Toto robte na moju pamiatku</h5>
<p>Potom vzal chlieb a&nbsp;vzdával vďaky, lámal ho a&nbsp;dával im, hovoriac: „Toto je moje telo, ktoré sa dáva za vás. Toto robte na moju pamiatku.“</p>
<p>Podobne po večeri vzal kalich a&nbsp;hovoril: „Tento kalich je nová zmluva v&nbsp;mojej krvi, ktorá sa vylieva za vás.</p>
<h5>Beda človekovi, ktorý zrádza Syna človeka!</h5>
<p>A&nbsp;hľa, ruka môjho zradcu je so mnou na stole. Syn človeka síce ide, ako je určené, ale beda človekovi, ktorý ho zrádza!“</p>
<p>A&nbsp;oni sa začali jeden druhého vypytovať, kto z&nbsp;nich by to mohol urobiť.</p>
<h5>Ja som medzi vami ako ten, čo obsluhuje</h5>
<p>Vznikol medzi nimi aj spor, kto je z&nbsp;nich asi najväčší. Povedal im: „Králi národov panujú nad nimi, a&nbsp;tí, čo majú nad nimi moc, volajú sa dobrodincami. Ale vy nie tak! Kto je medzi vami najväčší, nech je ako najmenší a&nbsp;vodca ako služobník. Veď kto je väčší? Ten, čo sedí za stolom, či ten, čo obsluhuje? Nie ten, čo sedí za stolom? A&nbsp;ja som medzi vami ako ten, čo obsluhuje.</p>
<p>Vy ste vytrvali so mnou v&nbsp;mojich skúškach a&nbsp;ja vám dávam kráľovstvo, ako ho môj Otec dal mne, aby ste jedli a&nbsp;pili pri mojom stole v&nbsp;mojom kráľovstve, sedeli na trónoch a&nbsp;súdili dvanásť kmeňov Izraela.</p>
<h5>A&nbsp;ty, až sa raz obrátiš, posilňuj svojich bratov</h5>
<p>Šimon, Šimon, hľa, satan si vás vyžiadal, aby vás preosial ako pšenicu. Ale ja som prosil za teba, aby neochabla tvoja viera. A&nbsp;ty, až sa raz obrátiš, posilňuj svojich bratov.“</p>
<p>On mu povedal: „Pane, hotový som ísť s&nbsp;tebou do väzenia i&nbsp;na smrť.“</p>
<p>Ale Ježiš povedal: „Hovorím ti, Peter, dnes nezaspieva kohút, kým tri razy nezaprieš, že ma poznáš.“</p>
<h5>Musí sa na mne splniť, čo je napísané</h5>
<p>Potom im povedal: „Chýbalo vám niečo, keď som vás poslal bez mešca, bez kapsy a&nbsp;bez obuvi?“</p>
<p>Oni odpovedali: „Nie.“</p>
<p>On im povedal: „Ale teraz, kto má mešec, nech si ho vezme, takisto aj kapsu, a&nbsp;kto nemá, nech predá šaty a&nbsp;kúpi si meč. Lebo hovorím vám: Musí sa na mne splniť, čo je napísané: ‚Započítali ho medzi zločincov.‘ Lebo sa spĺňa o&nbsp;mne všetko.“</p>
<p>Oni hovorili: „Pane, pozri, tu sú dva meče.“</p>
<p>On im povedal: „Stačí.“</p>
<h5>V&nbsp;smrteľnej úzkosti sa ešte vrúcnejšie modlil</h5>
<p>Potom vyšiel von a&nbsp;ako zvyčajne šiel na Olivovú horu a&nbsp;učeníci išli za ním. Keď prišiel na miesto, povedal im: „Modlite sa, aby ste neprišli do pokušenia!“</p>
<p>Sám sa od nich vzdialil asi toľko, čo by kameňom dohodil, kľakol si a&nbsp;modlil sa: „Otče, ak chceš, vezmi odo mňa tento kalich! No nie moja, ale tvoja vôľa nech sa stane!“ Tu sa mu zjavil anjel z&nbsp;neba a&nbsp;posilňoval ho. A&nbsp;on sa v&nbsp;smrteľnej úzkosti ešte vrúcnejšie modlil, pričom mu pot stekal na zem ako kvapky krvi.</p>
<p>Keď vstal od modlitby a&nbsp;vrátil sa k&nbsp;učeníkom, našiel ich spať od zármutku. I&nbsp;povedal im: „Čo spíte? Vstaňte, modlite sa, aby ste neprišli do pokušenia!“</p>
<h5>Judáš, bozkom zrádzaš Syna človeka?</h5>
<p>Kým ešte hovoril, zjavil sa zástup a&nbsp;pred nimi išiel jeden z&nbsp;Dvanástich, ktorý sa volal Judáš. Priblížil sa k&nbsp;Ježišovi, aby ho pobozkal. Ježiš mu však povedal: „Judáš, bozkom zrádzaš Syna človeka?“</p>
<p>Keď tí, čo boli okolo neho, videli, čo sa chystá, povedali: „Pane, máme udrieť mečom?“ A&nbsp;jeden z&nbsp;nich zasiahol veľkňazovho sluhu a&nbsp;odťal mu pravé ucho.</p>
<p>Ale Ježiš povedal: „Nechajte to už!“ I&nbsp;dotkol sa mu ucha a&nbsp;uzdravil ho.</p>
<p>Potom Ježiš povedal veľkňazom, veliteľom chrámovej stráže a&nbsp;starším, čo prišli za ním: „Vyšli ste s&nbsp;mečmi a&nbsp;kyjmi ako na zločinca. Keď som bol deň čo deň s&nbsp;vami v&nbsp;chráme, nepoložili ste na mňa ruky. Ale toto je vaša hodina a&nbsp;moc temna.“</p>
<h5>Peter vyšiel von a&nbsp;horko sa rozplakal</h5>
<p>Potom ho zajali, odviedli a&nbsp;zaviedli do veľkňazovho domu. Peter šiel zďaleka za nimi. Keď uprostred nádvoria rozložili oheň a&nbsp;posadali si okolo neho, Peter si sadol medzi nich. Ako tak sedel pri svetle, všimla si ho ktorási slúžka, zahľadela sa naňho a&nbsp;povedala: „Aj tento bol s&nbsp;ním.“</p>
<p>Ale on ho zaprel: „Žena, nepoznám ho.“</p>
<p>O&nbsp;chvíľu si ho všimol iný a&nbsp;povedal: „Aj ty si z&nbsp;nich.“</p>
<p>Peter odpovedal: „Človeče, nie som.“</p>
<p>A&nbsp;keď prešla asi hodina, ktosi iný tvrdil: „Veru, aj tento bol s&nbsp;ním, veď je aj Galilejčan.“</p>
<p>Peter povedal: „Človeče, neviem, čo hovoríš.“ A&nbsp;vtom, kým ešte hovoril, zaspieval kohút.</p>
<p>Vtedy sa Pán obrátil a&nbsp;pozrel sa na Petra a&nbsp;Peter sa rozpamätal na Pánovo slovo, ako mu povedal: „Skôr ako dnes kohút zaspieva, tri razy ma zaprieš.“ Vyšiel von a&nbsp;horko sa rozplakal.</p>
<h5>Prorokuj, hádaj, kto ťa udrel!</h5>
<p>Muži, ktorí Ježiša strážili, posmievali sa mu a&nbsp;bili ho. Zakryli ho a&nbsp;vypytovali sa ho: „Prorokuj, hádaj, kto ťa udrel!“ A&nbsp;ešte všelijako ináč sa mu rúhali.</p>
<h5>Predviedli ho pred svoju radu</h5>
<p>Keď sa rozodnilo, zišli sa starší ľudu, veľkňazi a&nbsp;zákonníci, predviedli ho pred svoju radu a&nbsp;hovorili mu: „Ak si Mesiáš, povedz nám to!“</p>
<p>On im odvetil: „Aj keď vám to poviem, neuveríte, a&nbsp;keď sa opýtam, neodpoviete mi. Ale odteraz bude Syn človeka sedieť po pravici Božej moci.“</p>
<p>Tu povedali všetci: „Si teda Boží Syn?“</p>
<p>On im povedal: „Vy sami hovoríte, že som.“</p>
<p>Oni povedali: „Načo ešte potrebujeme svedectvo? Veď sme to sami počuli z&nbsp;jeho úst!“</p>
<h5>Ja nenachádzam nijakú vinu na tomto človekovi</h5>
<p>Tu celé zhromaždenie vstalo, odviedli ho k&nbsp;Pilátovi a&nbsp;začali naňho žalovať: „Tohoto sme pristihli, ako rozvracia náš národ, zakazuje platiť dane cisárovi a&nbsp;tvrdí o&nbsp;sebe, že je Mesiáš, kráľ.“</p>
<p>Pilát sa ho spýtal: „Si židovský kráľ?“</p>
<p>On odpovedal: „Sám to hovoríš.“</p>
<p>Pilát povedal veľkňazom a&nbsp;zástupom: „Ja nenachádzam nijakú vinu na tomto človekovi.“</p>
<p>Ale oni naliehali: „Poburuje ľud a&nbsp;učí po celej Judei; počnúc od Galiley až sem.“ Len čo to Pilát počul, opýtal sa, či je ten človek Galilejčan. A&nbsp;keď sa dozvedel, že podlieha Herodesovej právomoci, poslal ho k&nbsp;Herodesovi, lebo aj on bol v&nbsp;tých dňoch v&nbsp;Jeruzaleme.</p>
<h5>Herodes so svojimi vojakmi ním opovrhol</h5>
<p>Keď Herodes uvidel Ježiša, veľmi sa zaradoval. Už dávno ho túžil vidieť, lebo o&nbsp;ňom počul, a&nbsp;dúfal, že ho uvidí urobiť nejaký zázrak. Mnoho sa ho vypytoval, ale on mu na nič neodpovedal.</p>
<p>Stáli tam aj veľkňazi a&nbsp;zákonníci a&nbsp;nástojčivo naň žalovali. Ale Herodes so svojimi vojakmi ním opovrhol, urobil si z&nbsp;neho posmech, dal ho obliecť do bielych šiat a&nbsp;poslal ho nazad k&nbsp;Pilátovi. V&nbsp;ten deň sa Herodes a&nbsp;Pilát spriatelili, lebo predtým žili v&nbsp;nepriateľstve.</p>
<h5>Pilát vydal Ježiša ich zvoli</h5>
<p>Pilát zvolal veľkňazov, predstavených a&nbsp;ľud a&nbsp;povedal im: „Priviedli ste mi tohoto človeka, že poburuje ľud. Ja som ho pred vami vypočúval a&nbsp;nenašiel som na tomto človekovi nič z&nbsp;toho, čo na neho žalujete. Ale ani Herodes, lebo nám ho poslal späť. Vidíte, že neurobil nič, za čo by si zasluhoval smrť. Potrescem ho teda a&nbsp;prepustím.“ Tu celý dav skríkol: „Preč s&nbsp;ním a&nbsp;prepusť nám Barabáša!“ Ten bol uväznený pre akúsi vzburu v&nbsp;meste a&nbsp;pre vraždu.</p>
<p>Pilát k&nbsp;nim znova prehovoril, lebo chcel Ježiša prepustiť. Ale oni vykrikovali: „Ukrižuj! Ukrižuj ho!“</p>
<p>On k&nbsp;nim tretí raz prehovoril: „A&nbsp;čo zlé urobil? Nenašiel som na ňom nič, za čo by si zasluhoval smrť. Potrestám ho teda a&nbsp;prepustím.“ Ale oni veľkým krikom dorážali a&nbsp;žiadali, aby ho dal ukrižovať. Ich krik sa stupňoval a&nbsp;Pilát sa rozhodol vyhovieť ich žiadosti: prepustil toho, ktorého si žiadali, čo bol uväznený pre vzburu a&nbsp;vraždu, kým Ježiša vydal ich zvoli.</p>
<h5>Dcéry jeruzalemské, neplačte nado mnou</h5>
<p>Ako ho viedli, chytili istého Šimona z&nbsp;Cyrény, ktorý sa vracal z&nbsp;poľa, a&nbsp;položili naň kríž, aby ho niesol za Ježišom.</p>
<p>Šiel za ním veľký zástup ľudu aj žien, ktoré nad ním kvílili a&nbsp;nariekali. Ježiš sa k&nbsp;nim obrátil a&nbsp;povedal: „Dcéry jeruzalemské, neplačte nado mnou, ale plačte samy nad sebou a&nbsp;nad svojimi deťmi. Lebo prichádzajú dni, keď povedia: ‚Blahoslavené neplodné, loná, čo nerodili, a&nbsp;prsia, čo nepridájali!‘ Vtedy začnú hovoriť vrchom: ‚Padnite na nás!‘ a&nbsp;kopcom: ‚Prikryte nás!‘ Lebo keď toto robia so zeleným stromom, čo sa stane so suchým?“</p>
<p>Vedno s&nbsp;ním viedli na popravu ešte dvoch zločincov.</p>
<h5>Otče, odpusť im, lebo nevedia, čo robia</h5>
<p>Keď prišli na miesto, ktoré sa volá Lebka, ukrižovali jeho i&nbsp;zločincov: jedného sprava, druhého zľava.</p>
<p>Ježiš povedal: „Otče, odpusť im, lebo nevedia, čo robia.“</p>
<p>Potom hodili lós a&nbsp;rozdelili si jeho šaty.</p>
<h5>Toto je židovský kráľ</h5>
<p>Ľud tam stál a&nbsp;díval sa. Poprední muži sa mu posmievali a&nbsp;vraveli: „Iných zachraňoval, nech zachráni aj seba, ak je Boží Mesiáš, ten vyvolenec.“</p>
<p>Aj vojaci sa mu posmievali. Chodili k&nbsp;nemu, podávali mu ocot a&nbsp;hovorili: „Zachráň sa, ak si židovský kráľ!“</p>
<p>Nad ním bol nápis: „Toto je židovský kráľ.“</p>
<h5>Dnes budeš so mnou v&nbsp;raji</h5>
<p>A&nbsp;jeden zo zločincov, čo viseli na kríži, sa mu rúhal: „Nie si ty Mesiáš?! Zachráň seba i&nbsp;nás!“</p>
<p>Ale druhý ho zahriakol: „Ani ty sa nebojíš Boha, hoci si odsúdený na to isté? Lenže my spravodlivo, lebo dostávame, čo sme si skutkami zaslúžili. Ale on neurobil nič zlé.“</p>
<p>Potom povedal: „Ježišu, spomeň si na mňa, keď prídeš do svojho kráľovstva.“</p>
<p>On mu odpovedal: „Veru, hovorím ti: Dnes budeš so mnou v&nbsp;raji.“</p>
<h5>Otče, do tvojich rúk porúčam svojho ducha</h5>
<p>Bolo už okolo dvanástej hodiny a&nbsp;nastala tma po celej zemi až do tretej hodiny popoludní. Slnko sa zatmelo, chrámová opona sa roztrhla napoly a&nbsp;Ježiš zvolal mocným hlasom: „Otče, do tvojich rúk porúčam svojho ducha.“ Po tých slovách vydýchol.</p>
<p class='info'>Pokľakne sa a&nbsp;chvíľku je ticho.</p>
<p>Keď stotník videl, čo sa stalo, oslavoval Boha, hovoriac: „Tento človek bol naozaj spravodlivý.“ A&nbsp;celé zástupy tých, čo sa zišli na toto divadlo a&nbsp;videli, čo sa deje, bili sa do pŕs a&nbsp;vracali sa domov.</p>
<p>Všetci jeho známi stáli obďaleč i&nbsp;ženy, ktoré ho sprevádzali z&nbsp;Galiley, a&nbsp;dívali sa na to.</p>
<h5>Jozef uložil Ježišovo telo do vytesaného hrobu</h5>
<p>Tu istý muž menom Jozef, člen rady, dobrý a&nbsp;spravodlivý človek z&nbsp;judejského mesta Arimatey, ktorý nesúhlasil s&nbsp;ich rozhodnutím ani činmi a&nbsp;očakával Božie kráľovstvo, zašiel k&nbsp;Pilátovi a&nbsp;poprosil o&nbsp;Ježišovo telo. Keď ho sňal, zavinul ho do plátna a&nbsp;uložil do vytesaného hrobu, v&nbsp;ktorom ešte nik neležal. Bol Prípravný deň a&nbsp;už sa začínala sobota.</p>
<p>Odprevádzali ho ženy, ktoré s&nbsp;ním prišli z&nbsp;Galiley. Pozreli si hrob aj to, ako uložili jeho telo. Potom sa vrátili domov a&nbsp;pripravili si voňavé oleje a&nbsp;masti. Ale v&nbsp;sobotu zachovali podľa prikázania pokoj.</p>
<p class='dovetok'>Počuli sme slovo Pánovo.</p>
</div>
<p class="lcMOD dep2">alebo kratšie</p> 
<div id='c_Lk23_1-49' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Kristus sa stal pre nás poslušným až na smrť, až na smrť na kríži. Preto ho Boh nad všetko povýšil a&nbsp;dal mu meno, ktoré je nad každé iné meno.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk23,1' class='away' title='Zobrazí kontext čítania v Biblii'>Lk 23, 1</a>-49</span></h4>
<h5>Ja nenachádzam nijakú vinu na tomto človekovi</h5>
<p>Starší ľudu, veľkňazi a&nbsp;zákonníci vstali, Ježiša odviedli k&nbsp;Pilátovi a&nbsp;začali naňho žalovať: „Tohoto sme pristihli, ako rozvracia náš národ, zakazuje platiť dane cisárovi a&nbsp;tvrdí o&nbsp;sebe, že je Mesiáš, kráľ.“</p>
<p>Pilát sa ho spýtal: „Si židovský kráľ?“</p>
<p>On odpovedal: „Sám to hovoríš.“</p>
<p>Pilát povedal veľkňazom a&nbsp;zástupom: „Ja nenachádzam nijakú vinu na tomto človekovi.“</p>
<p>Ale oni naliehali: „Poburuje ľud a&nbsp;učí po celej Judei; počnúc od Galiley až sem.“</p>
<p>Len čo to Pilát počul, opýtal sa, či je ten človek Galilejčan. A&nbsp;keď sa dozvedel, že podlieha Herodesovej právomoci, poslal ho k&nbsp;Herodesovi, lebo aj on bol v&nbsp;tých dňoch v&nbsp;Jeruzaleme.</p>
<h5>Herodes so svojimi vojakmi ním opovrhol</h5>
<p>Keď Herodes uvidel Ježiša, veľmi sa zaradoval. Už dávno ho túžil vidieť, lebo o&nbsp;ňom počul, a&nbsp;dúfal, že ho uvidí urobiť nejaký zázrak. Mnoho sa ho vypytoval, ale on mu na nič neodpovedal.</p>
<p>Stáli tam aj veľkňazi a&nbsp;zákonníci a&nbsp;nástojčivo naň žalovali. Ale Herodes so svojimi vojakmi ním opovrhol, urobil si z&nbsp;neho posmech, dal ho obliecť do bielych šiat a&nbsp;poslal ho nazad k&nbsp;Pilátovi. V&nbsp;ten deň sa Herodes a&nbsp;Pilát spriatelili, lebo predtým žili v&nbsp;nepriateľstve.</p>
<h5>Pilát vydal Ježiša ich zvoli</h5>
<p>Pilát zvolal veľkňazov, predstavených a&nbsp;ľud a&nbsp;povedal im: „Priviedli ste mi tohoto človeka, že poburuje ľud. Ja som ho pred vami vypočúval a&nbsp;nenašiel som na tomto človekovi nič z&nbsp;toho, čo na neho žalujete. Ale ani Herodes, lebo nám ho poslal späť. Vidíte, že neurobil nič, za čo by si zasluhoval smrť. Potrescem ho teda a&nbsp;prepustím.“</p>
<p>Tu celý dav skríkol: „Preč s&nbsp;ním a&nbsp;prepusť nám Barabáša!“ Ten bol uväznený pre akúsi vzburu v&nbsp;meste a&nbsp;pre vraždu.</p>
<p>Pilát k&nbsp;nim znova prehovoril, lebo chcel Ježiša prepustiť. Ale oni vykrikovali: „Ukrižuj! Ukrižuj ho!“</p>
<p>On k&nbsp;nim tretí raz prehovoril: „A&nbsp;čo zlé urobil? Nenašiel som na ňom nič, za čo by si zasluhoval smrť. Potrestám ho teda a&nbsp;prepustím.“ Ale oni veľkým krikom dorážali a&nbsp;žiadali, aby ho dal ukrižovať. Ich krik sa stupňoval a&nbsp;Pilát sa rozhodol vyhovieť ich žiadosti: prepustil toho, ktorého si žiadali, čo bol uväznený pre vzburu a&nbsp;vraždu, kým Ježiša vydal ich zvoli.</p>
<h5>Dcéry jeruzalemské, neplačte nado mnou</h5>
<p>Ako ho viedli, chytili istého Šimona z&nbsp;Cyrény, ktorý sa vracal z&nbsp;poľa, a&nbsp;položili naň kríž, aby ho niesol za Ježišom.</p>
<p>Šiel za ním veľký zástup ľudu aj žien, ktoré nad ním kvílili a&nbsp;nariekali. Ježiš sa k&nbsp;nim obrátil a&nbsp;povedal: „Dcéry jeruzalemské, neplačte nado mnou, ale plačte samy nad sebou a&nbsp;nad svojimi deťmi. Lebo prichádzajú dni, keď povedia: ‚Blahoslavené neplodné, loná, čo nerodili, a&nbsp;prsia, čo nepridájali!‘ Vtedy začnú hovoriť vrchom: ‚Padnite na nás!‘ a&nbsp;kopcom: ‚Prikryte nás!‘ Lebo keď toto robia so zeleným stromom, čo sa stane so suchým?“</p>
<p>Vedno s&nbsp;ním viedli na popravu ešte dvoch zločincov.</p>
<h5>Otče, odpusť im, lebo nevedia, čo robia</h5>
<p>Keď prišli na miesto, ktoré sa volá Lebka, ukrižovali jeho i&nbsp;zločincov: jedného sprava, druhého zľava.</p>
<p>Ježiš povedal: „Otče, odpusť im, lebo nevedia, čo robia.“</p>
<p>Potom hodili lós a&nbsp;rozdelili si jeho šaty.</p>
<h5>Toto je židovský kráľ</h5>
<p>Ľud tam stál a&nbsp;díval sa. Poprední muži sa mu posmievali a&nbsp;vraveli: „Iných zachraňoval, nech zachráni aj seba, ak je Boží Mesiáš, ten vyvolenec.“</p>
<p>Aj vojaci sa mu posmievali. Chodili k&nbsp;nemu, podávali mu ocot a&nbsp;hovorili: „Zachráň sa, ak si židovský kráľ!“</p>
<p>Nad ním bol nápis: „Toto je židovský kráľ.“</p>
<h5>Dnes budeš so mnou v&nbsp;raji</h5>
<p>A&nbsp;jeden zo zločincov, čo viseli na kríži, sa mu rúhal: „Nie si ty Mesiáš?! Zachráň seba i&nbsp;nás!“</p>
<p>Ale druhý ho zahriakol: „Ani ty sa nebojíš Boha, hoci si odsúdený na to isté? Lenže my spravodlivo, lebo dostávame, čo sme si skutkami zaslúžili. Ale on neurobil nič zlé.“</p>
<p>Potom povedal: „Ježišu, spomeň si na mňa, keď prídeš do svojho kráľovstva.“</p>
<p>On mu odpovedal: „Veru, hovorím ti: Dnes budeš so mnou v&nbsp;raji.“</p>
<h5>Otče, do tvojich rúk porúčam svojho ducha</h5>
<p>Bolo už okolo dvanástej hodiny a&nbsp;nastala tma po celej zemi až do tretej hodiny popoludní. Slnko sa zatmelo, chrámová opona sa roztrhla napoly a&nbsp;Ježiš zvolal mocným hlasom: „Otče, do tvojich rúk porúčam svojho ducha.“ Po tých slovách vydýchol.</p>
<p class='info'>Pokľakne sa a&nbsp;chvíľku je ticho.</p>
<p>Keď stotník videl, čo sa stalo, oslavoval Boha, hovoriac: „Tento človek bol naozaj spravodlivý.“ A&nbsp;celé zástupy tých, čo sa zišli na toto divadlo a&nbsp;videli, čo sa deje, bili sa do pŕs a&nbsp;vracali sa domov.</p>
<p>Všetci jeho známi stáli obďaleč i&nbsp;ženy, ktoré ho sprevádzali z&nbsp;Galiley, a&nbsp;dívali sa na to.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</div>
</section></div></article>
</div>
</body>
</html>