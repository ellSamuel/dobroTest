<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 18. júl 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250718' class='lcDEN feria wd5' title='18. júl 2025'>
<h1 class='lcDENtitul'>
<div class='lcDATUM'>
<span class='lcWD'>Piatok</span>
<span class='lcDMY'>
<span class='lcMD' title='Piatok 15. týždňa v_Cezročnom období '>18</span> <a href="2025-07.html" title="júl 2025" class='lcMY'>júl 2025</a>
</span>
<span class='lcND'>meniny: Kamila</span>
</div>
<a class='lcPREV'  href='2025-07-17.html' title='Predchádzajúci deň'>«</a>
<a class='lcNEXT'  href='2025-07-19.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Piatok 15. týždňa v&nbsp;Cezročnom období
<span class='lcFARBA G' title='Liturgická farba: Zelená'>Z</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Exodus'>Ex 11, 10 – 12, 14</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 116, 12-13. 15+16bc. 17-18</p>
<p class='lcRESPblock'><span class='lcRESP'>R.:</span> <span class='lcVERS'>Vezmem kalich spásy a&nbsp;budem vzývať meno Pánovo. <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Matúša'>Mt 12, 1-8</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Moje ovce počúvajú môj hlas, hovorí Pán; ja ich poznám a&nbsp;ony idú za mnou.</span></p>

</div>
</div>
</div>
<div class='lcBODY'>
<div class="lcLINE">
<div id='c_Ex11_10-12_14' class="lcCITANIE" title='Čítanie z Knihy Exodus'><h4>Čítanie z&nbsp;Knihy Exodus 	<span><a href='http://dkc.kbs.sk/?in=Ex11,10' class='away' title='Zobrazí kontext čítania v Biblii'>Ex 11, 10</a> – 12, 14</span></h4>
<h5>V&nbsp;predvečer obetujete baránka; uvidím krv a&nbsp;obídem vás</h5>
<p>Mojžiš a&nbsp;Áron robili pred faraónom mnohé zázraky, ale Pán zatvrdzoval faraónovo srdce a&nbsp;on neprepustil synov Izraela zo svojej krajiny.</p>
<p>Pán povedal Mojžišovi a&nbsp;Áronovi v&nbsp;Egypte: „Tento mesiac bude pre vás začiatočným mesiacom, prvým mesiacom v&nbsp;roku. Celej izraelskej pospolitosti povedzte: V&nbsp;desiaty deň tohoto mesiaca nech si každý zaobstará baránka pre svoju rodinu, baránka pre každý dom. Ak je rodina menšia a&nbsp;nevládala by zjesť baránka, nech sa spojí so susedom, čo býva jeho domu najbližšie, podľa počtu osôb, koľko stačí na zjedenie baránka.</p>
<p>Baránok musí byť bezchybný, jednoročný samček; môžete ho vybrať z&nbsp;oviec alebo kozliat. Budete ho opatrovať do štrnásteho dňa tohoto mesiaca; v&nbsp;predvečer ho celá izraelská pospolitosť obetuje.</p>
<p>Vezmú z&nbsp;jeho krvi a&nbsp;namažú ňou oboje verají a&nbsp;vrchný prah dverí na domoch, v&nbsp;ktorých ho budú jesť.</p>
<p>A&nbsp;v&nbsp;tú noc budú jesť mäso upečené na ohni a&nbsp;nekvasený chlieb s&nbsp;horkými zelinami. Nič nesmiete z&nbsp;neho jesť surové ani uvarené vo vode, teda len na ohni upečené.</p>
<p>Zjete aj hlavu, nohy a&nbsp;vnútornosti. Nič z&nbsp;neho nesmie zostať do rána; keby z&nbsp;neho niečo zostalo, spálite to na ohni.</p>
<p>A&nbsp;budete ho jesť takto: Bedrá budete mať opásané, sandále na nohách a&nbsp;palicu v&nbsp;ruke. Budete jesť rýchlo, lebo je Pánova Pascha (čiže Pánov prechod).</p>
<p>V&nbsp;tú noc prejdem egyptskou krajinou a&nbsp;usmrtím všetko prvorodené v&nbsp;Egypte; človekom počnúc až po dobytok. A&nbsp;nad všetkými bohmi Egypta vykonám súd. Ja som Pán.</p>
<p>Krv na vašich domoch bude znamením, že v&nbsp;nich bývate. Uvidím krv a&nbsp;obídem vás; nezastihne vás nijaká pohroma, keď budem biť Egypt.</p>
<p>Tento deň bude pre vás pamätný a&nbsp;budete ho sláviť ako sviatok Pána; z&nbsp;pokolenia na pokolenie ho budete sláviť po všetky veky.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z116_12-13_15_16bc_17-18' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Vezmem kalich spásy a&nbsp;budem vzývať meno Pánovo. <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž116,12' class='away' title='Zobrazí kontext čítania v Biblii'>Ž 116, 12</a>-13. 15+16bc. 17-18</span></h4>
<div>Čím sa odvďačím Pánovi *<br />
za všetko, čo mi dal?<br />
Vezmem kalich spásy *<br />
a&nbsp;budem vzývať meno Pánovo.	<var>R.</var><br />
V&nbsp;Pánových očiach má veľkú cenu *<br />
smrť jeho svätých.<br />
Pane, som tvoj sluha a&nbsp;syn tvojej služobnice. *<br />
Ty si mi putá rozviazal:	<var>R.</var><br />
obetu chvály ti prinesiem *<br />
a&nbsp;budem vzývať meno Pánovo.<br />
Splním svoje sľuby Pánovi *<br />
pred všetkým jeho ľudom.	<var>R.</var></div>
</div>
</div>
<div class="lcLINE">
<div id='c_Mt12_1-8' class="lcCITANIE" title='Čítanie zo svätého Evanjelia podľa Matúša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Moje ovce počúvajú môj hlas, hovorí Pán; ja ich poznám a&nbsp;ony idú za mnou.</span></p><h4>Čítanie zo&nbsp;svätého Evanjelia podľa Matúša 	<span><a href='http://dkc.kbs.sk/?in=Mt12,1' class='away' title='Zobrazí kontext čítania v Biblii'>Mt 12, 1</a>-8</span></h4>
<h5>Syn človeka je pánom aj nad sobotou</h5>
<p>V&nbsp;tom čase išiel Ježiš v&nbsp;sobotu cez obilné pole. Jeho učeníci boli hladní a&nbsp;začali trhať klasy a&nbsp;jesť.</p>
<p>Keď to videli farizeji, povedali mu: „Pozri, tvoji učeníci robia, čo neslobodno robiť v&nbsp;sobotu.“</p>
<p>On im povedal: „Nečítali ste, čo urobil Dávid, keď bol hladný on i&nbsp;jeho družina? Ako vošiel do Božieho domu a&nbsp;jedol obetované chleby, ktoré nesmel jesť ani on ani tí, čo boli s&nbsp;ním, ale iba kňazi?</p>
<p>A&nbsp;v&nbsp;Zákone ste nečítali, že kňazi v&nbsp;sobotu porušujú v&nbsp;chráme sobotu, a&nbsp;predsa sú bez viny? No hovorím vám: Tu je niekto väčší než chrám.</p>
<p>Keby ste vedeli, čo to znamená: ‚Milosrdenstvo chcem, a&nbsp;nie obetu,‘ neboli by ste odsúdili nevinných. Syn človeka je pánom aj nad sobotou.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>