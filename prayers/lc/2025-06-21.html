<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 21. jún 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250621' class='lcDEN sp wd6' title='21. jún 2025'>
<h1 class='lcDENtitul'>
<div class='lcDATUM'>
<span class='lcWD'>Sobota</span>
<span class='lcDMY'>
<span class='lcMD' title='Svätého Alojza Gonzágu, rehoľníka '>21</span> <a href="2025-06.html" title="jún 2025" class='lcMY'>jún 2025</a>
</span>
<span class='lcND'>meniny: Alojz</span>
</div>
<a class='lcPREV'  href='2025-06-20.html' title='Predchádzajúci deň'>«</a>
<a class='lcNEXT'  href='2025-06-22.html' title='Nasledujúci deň'>»</a>
</h1> 
<div id='altX' class='lcDENalt sp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Svätého Alojza Gonzágu, rehoľníka
<span class='lcFARBA W' title='Liturgická farba: Biela'>B</span></span>
<i class='lcTYP'>(spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Druhého listu svätého apoštola Pavla Korinťanom'>2 Kor 12, 1-10</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 34, 8-9. 10-11. 12-13</p>
<p class='lcRESPblock'><span class='lcRESP'>R.:</span> <span class='lcVERS'>Skúste a&nbsp;presvedčte sa, aký dobrý je Pán.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Matúša'>Mt 6, 24-34</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Ježiš Kristus, hoci bol bohatý, stal sa chudobným, aby ste sa vy jeho chudobou obohatili.</span></p>

</div>
</div>
</div>
<div class='lcBODY'>
<div class="lcLINE">
<div id='c_2Kor12_1-10' class="lcCITANIE" title='Čítanie z Druhého listu svätého apoštola Pavla Korinťanom'><h4>Čítanie z&nbsp;Druhého listu svätého apoštola Pavla Korinťanom 	<span><a href='http://dkc.kbs.sk/?in=2Kor12,1' class='away' title='Zobrazí kontext čítania v Biblii'>2 Kor 12, 1</a>-10</span></h4>
<h5>Radšej sa budem chváliť svojimi slabosťami</h5>
<p>Bratia, musím sa chváliť, hoci to neosoží, ale prejdem k&nbsp;videniam a&nbsp;zjaveniam Pána.</p>
<p>Poznám človeka v&nbsp;Kristovi, ktorý bol pred štrnástimi rokmi – neviem, či v&nbsp;tele, či mimo tela, tiež neviem, to vie Boh, – uchvátený až do tretieho neba.</p>
<p>A&nbsp;viem, že tento človek – zasa neviem, či v&nbsp;tele, či mimo tela, to vie Boh, – bol uchvátený do raja a&nbsp;počul tajomné slová, ktoré človek nesmie vysloviť.</p>
<p>Ním sa budem chváliť, sebou samým sa chváliť nebudem, iba ak svojimi slabosťami. Veď ak sa aj budem chcieť chváliť, nebudem nerozumný, lebo budem hovoriť pravdu. Ale zdŕžam sa, aby si niekto nemyslel o&nbsp;mne viac, ako vidí na mne alebo počuje odo mňa, a&nbsp;aj pre veľkosť zjavení.</p>
<p>A&nbsp;aby som sa nevyvyšoval, bol mi daný do tela osteň, satanov posol, ktorý ma bije po tvári, aby som sa nevyvyšoval. Preto som tri razy prosil Pána, aby odstúpil odo mňa, ale on mi povedal: „Stačí ti moja milosť, lebo sila sa dokonale prejavuje v&nbsp;slabosti.“</p>
<p>A&nbsp;tak sa budem radšej chváliť svojimi slabosťami, aby vo mne prebývala Kristova sila. Preto mám záľubu v&nbsp;slabostiach, v&nbsp;potupe, v&nbsp;núdzi, v&nbsp;prenasledovaní a&nbsp;v&nbsp;úzkostiach pre Krista; lebo keď som slabý, vtedy som silný.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z34_8-9_10-11_12-13' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Skúste a&nbsp;presvedčte sa, aký dobrý je Pán.</span></p><h4>Responzóriový žalm 	<span><a href='http://dkc.kbs.sk/?in=Ž34,8' class='away' title='Zobrazí kontext čítania v Biblii'>Ž 34, 8</a>-9. 10-11. 12-13</span></h4>
<div>Ako strážca sa utáborí anjel Pánov okolo bohabojných *<br />
a&nbsp;vyslobodí ich.<br />
Skúste a&nbsp;presvedčte sa, aký dobrý je Pán; *<br />
šťastný človek, čo sa utieka k&nbsp;nemu.	<var>R.</var><br />
Vy, jeho svätí, bojte sa Pána, *<br />
veď bohabojní núdzu nemajú.<br />
Boháči sa nabiedia a&nbsp;nahladujú, *<br />
ale tým, čo hľadajú Pána,<br />
nijaké dobro chýbať nebude.	<var>R.</var><br />
Poďte, deti, čujte ma, *<br />
naučím vás bázni Pánovej.<br />
Miluje niekto život *<br />
a&nbsp;chce požívať dobro v&nbsp;šťastných dňoch?	<var>R.</var></div>
</div>
</div>
<div class="lcLINE">
<div id='c_Mt6_24-34' class="lcCITANIE" title='Čítanie zo svätého Evanjelia podľa Matúša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Ježiš Kristus, hoci bol bohatý, stal sa chudobným, aby ste sa vy jeho chudobou obohatili.</span></p><h4>Čítanie zo&nbsp;svätého Evanjelia podľa Matúša 	<span><a href='http://dkc.kbs.sk/?in=Mt6,24' class='away' title='Zobrazí kontext čítania v Biblii'>Mt 6, 24</a>-34</span></h4>
<h5>Nebuďte ustarostení o&nbsp;zajtrajšok</h5>
<p>Ježiš povedal svojim učeníkom: „Nik nemôže slúžiť dvom pánom; pretože buď jedného bude nenávidieť a&nbsp;druhého milovať, alebo jedného sa bude pridŕžať a&nbsp;druhým bude opovrhovať. Nemôžete slúžiť aj Bohu aj mamone.</p>
<p>Preto vám hovorím: Nebuďte ustarostení o&nbsp;svoj život, čo budete jesť, ani o&nbsp;svoje telo, čím sa zaodejete. Či život nie je viac ako jedlo a&nbsp;telo viac ako odev?</p>
<p>Pozrite sa na nebeské vtáky: nesejú, ani nežnú, ani do stodôl nezhromažďujú, a&nbsp;váš nebeský Otec ich živí. Nie ste vy oveľa viac ako ony?</p>
<p>A&nbsp;kto z&nbsp;vás si môže starosťami pridať čo len lakeť k&nbsp;svojmu životu?</p>
<p>A&nbsp;čo sa tak staráte o&nbsp;svoj odev? Pozrite sa na poľné ľalie, ako rastú: nepracujú, nepradú; a&nbsp;hovorím vám, že ani Šalamún v&nbsp;celej svojej sláve nebol oblečený tak ako jediná z&nbsp;nich.</p>
<p>Keď teda Boh takto oblieka poľnú bylinu, ktorá dnes je tu a&nbsp;zajtra ju hodia do pece, o&nbsp;čo skôr vás, vy maloverní?!</p>
<p>Nebuďte teda ustarostení a&nbsp;nehovorte: ‚Čo budeme jesť?‘ alebo: ‚Čo budeme piť?‘ alebo: ‚Čo si oblečieme?‘! Veď po tomto všetkom sa zháňajú pohania. Váš nebeský Otec predsa vie, že toto všetko potrebujete.</p>
<p>Hľadajte teda najprv Božie kráľovstvo a&nbsp;jeho spravodlivosť a&nbsp;toto všetko dostanete navyše.</p>
<p>Preto nebuďte ustarostení o&nbsp;zajtrajšok; zajtrajší deň sa postará sám o&nbsp;seba. Každý deň má dosť svojho trápenia.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>