<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 11. apr 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250411' class='lcDEN feria wd5' title='11. apríl 2025'>
<h1 class='lcDENtitul'>
<div class='lcDATUM'>
<span class='lcWD'>Piatok</span>
<span class='lcDMY'>
<span class='lcMD' title='Piatok po 5. pôstnej nedeli '>11</span> <a href="2025-04.html" title="apríl 2025" class='lcMY'>apríl 2025</a>
</span>
<span class='lcND'>meniny: Július</span>
</div>
<a class='lcPREV'  href='2025-04-10.html' title='Predchádzajúci deň'>«</a>
<a class='lcNEXT'  href='2025-04-12.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-PO'>
<div class='lcHEAD'>
<h2 title='Pôstne obdobie; lit. rok: 2025; ned./fer. cyklus: C/I'>
<span>
Piatok po 5. pôstnej nedeli
<span class='lcFARBA V' title='Liturgická farba: Fialová'>F</span></span>
</h2>
<div class='lcHEADinfo'>
<div class='lcLINE'>
<p class='lcTEXT lcJOINprev lcJOINnext'>Spomienka <b>svätého Stanislava, biskupa a&nbsp;mučeníka</b>, môže byť tak, že sa namiesto kolekty dňa berie kolekta z jeho spomienky.</p>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy proroka Jeremiáša'>Jer 20, 10-13</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 18, 2b-3a. 3b-4. 5-6. 7</p>
<p class='lcRESPblock'><span class='lcRESP'>R.:</span> <span class='lcVERS'>V&nbsp;úzkosti som vzýval Pána a&nbsp;on ma vypočul.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 10, 31-42</p>
</div><p class='lcVPEblock'><span class='lcVPE'>Sláva ti a chvála, Ježišu Kriste.</span> <span class='lcVERS'>Tvoje slová, Pane, sú Duch a&nbsp;život. Ty máš slová večného života.</span></p>

</div>
</div>
</div>
<div class='lcNEXTalts hsx'><p>Ďalšie slávenia:</p>
<a href='#alt1' class='feria' title='Fakultatívne čítania'><span>&bull;</span> Fakultatívne čítania</a>
</div>
<div class='lcBODY'>
<div class="lcLINE">
<p class="lcTEXT lcJOINprev lcJOINnext">Spomienka <b>svätého Stanislava, biskupa a&nbsp;mučeníka</b>, môže byť tak, že sa namiesto kolekty dňa berie kolekta z jeho spomienky.</p>
</div>
<div class="lcLINE">
<div id='c_Jer20_10-13' class="lcCITANIE" title='Čítanie z Knihy proroka Jeremiáša'><h4>Čítanie z&nbsp;Knihy proroka Jeremiáša 	<span><a href='http://dkc.kbs.sk/?in=Jer20,10' class='away' title='Zobrazí kontext čítania v Biblii'>Jer 20, 10</a>-13</span></h4>
<h5>Pán je so mnou sťa mocný bojovník</h5>
<p>Jeremiáš povedal: „Počul som potupy mnohých: Hrôza zo všetkých strán! ‚Udajte ho! A&nbsp;udáme ho.‘</p>
<p>Aj tí, čo žili so mnou v&nbsp;priateľstve, striehnu na môj pád: ‚Hádam sa dá oklamať, zmocníme sa ho a&nbsp;vypomstíme sa na ňom.‘</p>
<p>Ale Pán je so mnou sťa mocný bojovník; preto tí, čo ma prenasledujú, padnú a&nbsp;nič nezmôžu, budú zahanbení, lebo nič nedosiahnu: bude to hanba večná, nezabudnuteľná.</p>
<p>Pane zástupov, čo skúšaš spravodlivého, ty skúmaš myseľ i&nbsp;srdce, nech vidím tvoju pomstu nad nimi, lebo tebe som zveril svoj spor.</p>
<p>Spievajte Pánovi, oslavujte Pána, veď vyslobodil život úbohého z&nbsp;ruky zločincov.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z18_2b-3a_3b-4_5-6_7' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>V&nbsp;úzkosti som vzýval Pána a&nbsp;on ma vypočul.</span></p><h4>Responzóriový žalm 	<span><a href='http://dkc.kbs.sk/?in=Ž18,2' class='away' title='Zobrazí kontext čítania v Biblii'>Ž 18, 2</a>b-3a. 3b-4. 5-6. 7</span></h4>
<div>Milujem ťa, Pane, moja sila; *<br />
Pane, opora moja, útočište moje, osloboditeľ môj.	<var>R.</var><br />
Bože môj, moja pomoc, tebe dôverujem; *<br />
ty si môj štít, sila mojej spásy a&nbsp;môj ochranca.<br />
Vzývať budem Pána, lebo jemu patrí chvála, *<br />
a&nbsp;budem zachránený pred nepriateľmi.	<var>R.</var><br />
Obkľúčilo ma smrtiace vlnobitie *<br />
a&nbsp;vydesili zlostné prívaly.<br />
Ovinuli ma povrazy záhrobia, *<br />
zovreli ma osídla smrti.	<var>R.</var><br />
V&nbsp;úzkosti som vzýval Pána *<br />
a&nbsp;volal som ku svojmu Bohu.<br />
Zo svojho chrámu počul môj hlas *<br />
a&nbsp;moje volanie pred jeho tvárou<br />
preniklo k&nbsp;jeho sluchu.	<var>R.</var></div>
</div>
</div>
<div class="lcLINE">
<div id='c_Jn10_31-42' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Sláva ti a chvála, Ježišu Kriste.</span> <span class='lcVERS'>Tvoje slová, Pane, sú Duch a&nbsp;život. Ty máš slová večného života.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn10,31' class='away' title='Zobrazí kontext čítania v Biblii'>Jn 10, 31</a>-42</span></h4>
<h5>Chceli ho chytiť, ale on sa im vymkol z&nbsp;rúk</h5>
<p>Židia zdvihli kamene a&nbsp;chceli Ježiša kameňovať. Ježiš im povedal: „Ukázal som vám veľa dobrých skutkov od Otca. Pre ktorý z&nbsp;nich ma kameňujete?!“</p>
<p>Židia mu odpovedali: „Nekameňujeme ťa za dobrý skutok, ale za rúhanie, preto, že hoci si človek, robíš sa Bohom.“</p>
<p>Ježiš im vravel: „A&nbsp;nie je napísané vo vašom zákone: ‚Ja som povedal: Ste bohmi?‘ Nuž ak nazval bohmi tých, ktorým bolo dané Božie slovo – a&nbsp;Písmo nemožno zrušiť! –, prečo vy hovoríte tomu, ktorého Otec posvätil a&nbsp;poslal na svet: ‚Rúhaš sa‘ za to že som povedal: Som Boží Syn?!</p>
<p>Ak nekonám skutky môjho Otca, neverte mi. Ale ak ich konám, keď už nechcete veriť mne, verte tým skutkom, aby ste poznali a&nbsp;vedeli, že vo mne je Otec a&nbsp;ja v&nbsp;Otcovi!“ Preto ho zasa chceli chytiť, ale on sa im vymkol z&nbsp;rúk.</p>
<p>Znova odišiel za Jordán, na miesto, kde Ján predtým krstil, a&nbsp;tam zostal.</p>
<p>Mnohí prichádzali za ním a&nbsp;hovorili si: „Ján síce neurobil nijaké znamenie, ale všetko, čo Ján povedal o&nbsp;tomto, je pravda.“ A&nbsp;mnohí tam uverili v&nbsp;neho.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
<div id='alt1' class='lcDENalt feria lc-lo-PO'>
<div class='lcHEAD'>
<h2 title='Pôstne obdobie; lit. rok: 2025; ned./fer. cyklus: C/I'>
<span>
Fakultatívne čítania
<span class='lcFARBA V' title='Liturgická farba: Fialová'>F</span></span>
</h2>
<div class='lcHEADinfo'>
<div class='lcLINE'>
<p class='lcTEXT lcJOINprev lcJOINnext'>Vo vhodný deň tohto týždňa možno na podporu krstnej katechézy čítať evanjelium o Lazárovi, a&nbsp;to takto:</p>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Druhej knihy Kráľov'>2 Kr 4, 18b-21. 32-37</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 17, 1. 6-7. 8b+15</p>
<p class='lcRESPblock'><span class='lcRESP'>R.:</span> <span class='lcVERS'>Až raz vstanem zo sna, uzriem tvoju tvár, Pane.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Jána'>Jn 11, 1-45</p>
</div><p class='lcVPEblock'><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Ja som vzkriesenie a&nbsp;život, hovorí Pán; kto verí vo mňa, neumrie naveky.</span></p>

</div>
</div>
</div>
<div class='lcBODY'>
<div class="lcLINE">
<p class="lcTEXT lcJOINprev lcJOINnext">Vo vhodný deň tohto týždňa možno na podporu krstnej katechézy čítať evanjelium o Lazárovi, a&nbsp;to takto:</p>
</div>
<div class="lcLINE">
<div id='c_2Kr4_18b-21_32-37' class="lcCITANIE" title='Čítanie z Druhej knihy Kráľov'><h4>Čítanie z&nbsp;Druhej knihy Kráľov 	<span><a href='http://dkc.kbs.sk/?in=2Kr4,18' class='away' title='Zobrazí kontext čítania v Biblii'>2 Kr 4, 18</a>b-21. 32-37</span></h4>
<h5>Keď sa na neho rozprestrel, chlapcovo telo sa rozohrialo</h5>
<p>V&nbsp;ktorýsi deň išiel Sunamitkin syn za svojím otcom k&nbsp;žencom. Tu povedal svojmu otcovi: „Moja hlava, moja hlava!“</p>
<p>Ten rozkázal sluhovi: „Vezmi ho a&nbsp;zaveď k&nbsp;jeho matke.“</p>
<p>On ho vzal a&nbsp;zaviedol k&nbsp;matke. Tá ho až do poludnia držala na kolenách, no potom zomrel. Vyšla hore, položila ho na posteľ Božieho muža, zavrela dvere a&nbsp;odišla.</p>
<p>Keď Elizeus prišiel domov, videl, že na jeho posteli leží mŕtvy chlapec. Vošiel dnu, zavrel za sebou a&nbsp;chlapcom dvere a&nbsp;modlil sa k&nbsp;Pánovi. Vystúpil a&nbsp;ľahol si na chlapca: ústa si priložil k&nbsp;jeho ústam, oči oproti jeho očiam a&nbsp;ruky na jeho ruky. Keď sa tak na neho rozprestrel, chlapcovo telo sa rozohrialo. Potom vstal, prešiel raz po dome sem i&nbsp;tam, znova vystúpil, ľahol si naň a&nbsp;chlapec sedem ráz kýchol a&nbsp;otvoril oči.</p>
<p>Elizeus zavolal Gieziho a&nbsp;povedal mu: „Zavolaj Sunamitku!“</p>
<p>Keď ju zavolal, prišla k&nbsp;nemu a&nbsp;on jej povedal: „Vezmi si syna!“</p>
<p>Vtedy pristúpila, padla mu k&nbsp;nohám a&nbsp;poklonila sa až po zem. Vzala si syna a&nbsp;vyšla von.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z17_1_6-7_8b_15' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Až raz vstanem zo sna, uzriem tvoju tvár, Pane.</span></p><h4>Responzóriový žalm 	<span><a href='http://dkc.kbs.sk/?in=Ž17,1' class='away' title='Zobrazí kontext čítania v Biblii'>Ž 17, 1</a>. 6-7. 8b+15</span></h4>
<div>Vypočuj, Pane, moju spravodlivú žiadosť, *<br />
všimni si moju prosbu pokornú.<br />
Nakloň sluch k&nbsp;mojej modlitbe, *<br />
čo plynie z&nbsp;perí úprimných.	<var>R.</var><br />
K&nbsp;tebe, Bože, volám, lebo ty ma vyslyšíš. *<br />
Nakloň ku mne sluch a&nbsp;vypočuj moje slová.<br />
Ukáž svoje predivné milosrdenstvo, *<br />
ty, čo pred protivníkmi pravicou zachraňuješ<br />
dôverujúcich v&nbsp;teba.	<var>R.</var><br />
Skry ma v&nbsp;tôni svojich perutí. †<br />
Ja však v&nbsp;spravodlivosti uzriem tvoju tvár *<br />
a&nbsp;až raz vstanem zo sna, nasýtim sa pohľadom na teba.	<var>R.</var></div>
</div>
</div>
<div class="lcLINE">
<div id='c_Jn11_1-45' class="lcCITANIE" title='Čítanie zo svätého Evanjelia podľa Jána'>
<p class="lcVPEblock"><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Ja som vzkriesenie a&nbsp;život, hovorí Pán; kto verí vo mňa, neumrie naveky.</span></p><h4>Čítanie zo&nbsp;svätého Evanjelia podľa Jána 	<span><a href='http://dkc.kbs.sk/?in=Jn11,1' class='away' title='Zobrazí kontext čítania v Biblii'>Jn 11, 1</a>-45</span></h4>
<h5>Ja som vzkriesenie a&nbsp;život</h5>
<p>Bol chorý istý Lazár z&nbsp;Betánie, z&nbsp;dediny Márie a&nbsp;jej sestry Marty. Bola to tá Mária, čo pomazala Pána voňavým olejom a&nbsp;poutierala mu nohy svojimi vlasmi. Jej brat Lazár bol chorý. Preto mu sestry poslali odkaz: „Pane, ten, ktorého miluješ, je chorý.“</p>
<p>Keď to Ježiš počul, povedal: „Táto choroba nie je na smrť, ale na Božiu slávu, aby ňou bol oslávený Boží Syn.“</p>
<p>Ježiš mal rád Martu i&nbsp;jej sestru a&nbsp;Lazára. Keď teda počul, že je chorý, zostal ešte dva dni na mieste, kde bol. Až potom povedal učeníkom: „Poďme znova do Judey.“</p>
<p>Učeníci mu vraveli: „Rabbi, len nedávno ťa Židia chceli ukameňovať a&nbsp;zasa ta ideš?!“</p>
<p>Ježiš odpovedal: „Nemá deň dvanásť hodín? Kto chodí vo dne, nepotkne sa, lebo vidí svetlo tohoto sveta. Ale kto chodí v&nbsp;noci, potkne sa, lebo v&nbsp;ňom nieto svetla.“</p>
<p>Toto povedal a&nbsp;dodal: „Náš priateľ Lazár spí, ale idem ho zobudiť.“</p>
<p>Učeníci mu povedali: „Pane, ak spí, ozdravie.“ Ježiš však hovoril o&nbsp;jeho smrti, a&nbsp;oni si mysleli, že hovorí o&nbsp;spánku.</p>
<p>Vtedy im Ježiš povedal otvorene: „Lazár zomrel. A&nbsp;kvôli vám sa radujem, že som tam nebol, aby ste uverili. Poďme k&nbsp;nemu!“</p>
<p>Tomáš, nazývaný Didymus, povedal ostatným učeníkom: „Poďme aj my a&nbsp;umrime s&nbsp;ním.“</p>
<p>Keď ta Ježiš prišiel, dozvedel sa, že Lazár je už štyri dni v&nbsp;hrobe. Betánia bola pri Jeruzaleme, vzdialená asi pätnásť stadií, a&nbsp;tak prišlo k&nbsp;Marte a&nbsp;Márii veľa Židov potešiť ich v&nbsp;žiali za bratom.</p>
<p>Keď Marta počula, že prichádza Ježiš, išla mu naproti. Mária zostala doma. Marta povedala Ježišovi: „Pane, keby si bol býval tu, môj brat by nebol umrel. Ale aj teraz viem, že o&nbsp;čokoľvek poprosíš Boha, Boh ti to dá.“</p>
<p>Ježiš jej povedal: „Tvoj brat vstane z&nbsp;mŕtvych.“</p>
<p>Marta mu vravela: „Viem, že vstane v&nbsp;posledný deň pri vzkriesení.“</p>
<p>Ježiš jej povedal: „Ja som vzkriesenie a&nbsp;život. Kto verí vo mňa, bude žiť, aj keď umrie. A&nbsp;nik, kto žije a&nbsp;verí vo mňa, neumrie naveky. Veríš tomu?“</p>
<p>Povedala mu: „Áno, Pane, ja som uverila, že ty si Mesiáš, Boží Syn, ktorý mal prísť na svet.“</p>
<p>Ako to povedala, odišla, zavolala svoju sestru Máriu a&nbsp;potichu jej vravela: „Učiteľ je tu a&nbsp;volá ťa.“ Len čo to ona počula, vstala a&nbsp;šla k&nbsp;nemu. Ježiš totiž ešte nevošiel do dediny, ale bol stále na mieste, kde mu Marta vyšla naproti. Keď Židia, čo boli s&nbsp;ňou v&nbsp;dome a&nbsp;potešovali ju, videli, že Mária rýchlo vstala a&nbsp;vyšla von, pobrali sa za ňou, lebo si mysleli: „Ide sa vyplakať k&nbsp;hrobu.“</p>
<p>Keď Mária prišla ta, kde bol Ježiš, a&nbsp;zazrela ho, padla mu k&nbsp;nohám a&nbsp;povedala mu: „Pane, keby si bol býval tu, môj brat by nebol umrel.“</p>
<p>Keď Ježiš videl, ako plače a&nbsp;ako plačú aj Židia, čo s&nbsp;ňou prišli, zachvel sa v&nbsp;duchu a&nbsp;vzrušený sa opýtal: „Kde ste ho uložili?“</p>
<p>Povedali mu: „Pane, poď sa pozrieť!“ A&nbsp;Ježiš zaslzil.</p>
<p>Židia povedali: „Hľa, ako ho miloval!“</p>
<p>No niektorí z&nbsp;nich hovorili: „A&nbsp;nemohol ten, čo otvoril oči slepému, urobiť, aby tento nezomrel?!“</p>
<p>Ježiš sa znova zachvel a&nbsp;pristúpil k&nbsp;hrobu. Bola to jaskyňa uzavretá kameňom.</p>
<p>Ježiš povedal: „Odvaľte kameň!“</p>
<p>Marta, sestra mŕtveho, mu povedala: „Pane, už páchne, veď je už štyri dni v&nbsp;hrobe.“</p>
<p>Ježiš jej vravel: „Nepovedal som ti, že ak uveríš, uvidíš Božiu slávu?“</p>
<p>Odvalili teda kameň. Ježiš pozdvihol oči k&nbsp;nebu a&nbsp;povedal: „Otče, ďakujem ti, že si ma vypočul. A&nbsp;ja som vedel, že ma vždy počuješ, ale hovorím to kvôli ľudu, čo tu stojí, aby uverili, že si ma ty poslal.“</p>
<p>Keď to povedal, zvolal veľkým hlasom: „Lazár, poď von!“ A&nbsp;mŕtvy vyšiel. Nohy a&nbsp;ruky mal ovinuté plátnom a&nbsp;tvár obviazanú šatkou.</p>
<p>Ježiš im povedal: „Porozväzujte ho a&nbsp;nechajte ho odísť!“</p>
<p>Mnohí z&nbsp;tých Židov, čo prišli k&nbsp;Márii a&nbsp;videli, čo urobil, uverili v&nbsp;neho.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>