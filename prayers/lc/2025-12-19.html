<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 19. dec 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20251219' class='lcDEN feria wd5' title='19. december 2025'>
<h1 class='lcDENtitul'>
<div class='lcDATUM'>
<span class='lcWD'>Piatok</span>
<span class='lcDMY'>
<span class='lcMD' title='Piatok po 3. adventnej nedeli '>19</span> <a href="2025-12.html" title="december 2025" class='lcMY'>december 2025</a>
</span>
<span class='lcND'>meniny: Judita</span>
</div>
<a class='lcPREV'  href='2025-12-18.html' title='Predchádzajúci deň'>«</a>
<a class='lcNEXT'  href='2025-12-20.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-AO'>
<div class='lcHEAD'>
<div class='lcGEN' title='Dáta nie sú skontrolované podľa Direktória.'>?!</div>
<h2 title='Adventné obdobie; lit. rok: 2026; ned./fer. cyklus: A/II'>
<span>
Piatok po 3. adventnej nedeli
<span class='lcFARBA V' title='Liturgická farba: Fialová'>F</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Sudcov'>Sdc 13, 2-7. 24-25a</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 71, 3-4a. 5-6b. 16-17</p>
<p class='lcRESPblock'><span class='lcRESP'>R.:</span> <span class='lcVERS'>Nech sa mi ústa naplnia chválou a&nbsp;budem spievať o tvojej sláve.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 1, 5-25</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Výhonok z&nbsp;koreňa Jesseho, ty stojíš ako znamenie pre národy; príď a&nbsp;vysloboď nás, nemeškaj.</span></p>

</div>
</div>
</div>
<div class='lcBODY'>
<div class="lcLINE">
<div id='c_Sdc13_2-7_24-25a' class="lcCITANIE" title='Čítanie z Knihy Sudcov'><h4>Čítanie z&nbsp;Knihy Sudcov 	<span><a href='http://dkc.kbs.sk/?in=Sdc13,2' class='away' title='Zobrazí kontext čítania v Biblii'>Sdc 13, 2</a>-7. 24-25a</span></h4>
<h5>Anjel oznamuje Samsonovo narodenie</h5>
<p>V&nbsp;tých dňoch bol istý muž zo Saray, z&nbsp;kmeňa Dan, volal sa Manue. Jeho manželka bola neplodná. Zjavil sa jej Pánov anjel a&nbsp;povedal: „Hľa, si neplodná a&nbsp;bez detí; no počneš a&nbsp;porodíš syna. Dávaj teda pozor: nepi víno ani iný opojný nápoj a&nbsp;nejedz nič nečisté. Lebo počneš a&nbsp;porodíš syna, ktorého hlavy sa britva nedotkne: chlapec bude už od materského lona zasvätený Bohu a&nbsp;on začne vyslobodzovať Izraela z&nbsp;ruky Filištíncov.“</p>
<p>Ona prišla k&nbsp;svojmu mužovi a&nbsp;povedala mu: „Prišiel ku mne Boží muž, vyzeral ako Pánov anjel a&nbsp;vzbudzoval hrôzu. Nepýtala som sa ho, odkiaľ je, a&nbsp;ani on mi neprezradil svoje meno. Povedal mi: ‚Hľa, počneš a&nbsp;porodíš syna. Dávaj pozor: nepi víno ani iný opojný nápoj a&nbsp;nejedz nič nečisté. Lebo chlapec bude už od materského lona zasvätený Bohu až do dňa svojej smrti.‘“</p>
<p>I&nbsp;porodila syna a&nbsp;dala mu meno Samson. Chlapec rástol a&nbsp;Pán ho požehnával. A&nbsp;začal v&nbsp;ňom pôsobiť Pánov duch.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z71_3-4a_5-6b_16-17' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Nech sa mi ústa naplnia chválou a&nbsp;budem spievať o tvojej sláve.</span></p><h4>Responzóriový žalm 	<span><a href='http://dkc.kbs.sk/?in=Ž71,3' class='away' title='Zobrazí kontext čítania v Biblii'>Ž 71, 3</a>-4a. 5-6b. 16-17</span></h4>
<div>Buď mi ochrannou skalou a&nbsp;opevneným hradom *<br />
na moju záchranu;<br />
veď ty si moja opora a&nbsp;moje útočište. *<br />
Bože môj, vytrhni ma z&nbsp;ruky hriešnika.	<var>R.</var><br />
Lebo ja, Pane, túžim za tebou, *<br />
ty, Pane, si moja nádej od mojej mladosti.<br />
Od matkinho lona mám v&nbsp;tebe oporu, *<br />
od života matky si mojím ochrancom.	<var>R.</var><br />
Budem hovoriť o&nbsp;veľkých činoch Pánových; *<br />
Pane, budem spomínať len tvoju spravodlivosť.<br />
Bože, ty si ma poúčal od mojej mladosti *<br />
a&nbsp;ja až doteraz ohlasujem tvoje diela zázračné.	<var>R.</var></div>
</div>
</div>
<div class="lcLINE">
<div id='c_Lk1_5-25' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Výhonok z&nbsp;koreňa Jesseho, ty stojíš ako znamenie pre národy; príď a&nbsp;vysloboď nás, nemeškaj.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk1,5' class='away' title='Zobrazí kontext čítania v Biblii'>Lk 1, 5</a>-25</span></h4>
<h5>Gabriel zvestuje narodenie Jána Krstiteľa</h5>
<p>Za čias judejského kráľa Herodesa žil istý kňaz menom Zachariáš z&nbsp;Abiášovej kňazskej triedy. Jeho manželka pochádzala z&nbsp;Áronových dcér a&nbsp;volala sa Alžbeta. Obaja boli spravodliví pred Bohom a&nbsp;bezúhonne zachovávali všetky Pánove prikázania a&nbsp;ustanovenia. Nemali však deti, lebo Alžbeta bola neplodná a&nbsp;obaja boli v&nbsp;pokročilom veku.</p>
<p>Keď raz prišiel rad na jeho triedu a&nbsp;on konal kňazskú službu pred Bohom, podľa zvyku kňazského úradu lósom mu pripadlo vojsť do Pánovho chrámu a&nbsp;priniesť kadidlovú obetu. V&nbsp;čase kadidlovej obety sa vonku modlilo množstvo ľudu.</p>
<p>Tu sa mu zjavil Pánov anjel; stál na pravej strane kadidlového oltára. Keď ho Zachariáš zbadal, zľakol sa a&nbsp;zmocňovala sa ho hrôza. Ale anjel mu povedal: „Neboj sa, Zachariáš, lebo je vyslyšaná tvoja modlitba. Tvoja manželka Alžbeta ti porodí syna a&nbsp;dáš mu meno Ján. Budeš sa radovať a&nbsp;plesať a&nbsp;jeho narodenie poteší mnohých. Lebo on bude veľký pred Pánom. Víno a&nbsp;opojný nápoj piť nebude a&nbsp;už v&nbsp;matkinom lone ho naplní Duch Svätý. Mnohých synov Izraela obráti k&nbsp;Pánovi, ich Bohu. Sám pôjde pred ním s&nbsp;Eliášovým duchom a&nbsp;mocou, aby obrátil srdcia otcov k&nbsp;synom a&nbsp;neveriacich k&nbsp;múdrosti spravodlivých a&nbsp;pripravil Pánovi dokonalý ľud.“</p>
<p>Zachariáš povedal anjelovi: „Podľa čoho to poznám? Veď ja som starec a&nbsp;moja manželka je v&nbsp;pokročilom veku.“</p>
<p>Anjel mu odpovedal: „Ja som Gabriel. Stojím pred Bohom a&nbsp;som poslaný hovoriť s&nbsp;tebou a&nbsp;oznámiť ti túto radostnú zvesť. Ale onemieš a&nbsp;nebudeš môcť hovoriť až do dňa, keď sa toto stane, lebo si neuveril mojim slovám, ktoré sa splnia v&nbsp;svojom čase.“</p>
<p>Ľud čakal na Zachariáša a&nbsp;divil sa, že sa tak dlho zdržuje v&nbsp;chráme. Ale keď vyšiel, nemohol k&nbsp;nim prehovoriť; a&nbsp;oni pochopili, že mal v&nbsp;chráme videnie. Dával im znaky a&nbsp;zostal nemý.</p>
<p>Len čo sa skončili dni jeho služby, vrátil sa domov. Po tých dňoch jeho manželka Alžbeta počala, ale skrývala sa päť mesiacov a&nbsp;hovorila: „Toto mi urobil Pán v&nbsp;čase, keď zhliadol na mňa, aby ma zbavil hanby pred ľuďmi.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>