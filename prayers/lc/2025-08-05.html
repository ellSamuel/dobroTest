<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 5. aug 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250805' class='lcDEN lsp wd2' title='5. august 2025'>
<h1 class='lcDENtitul'>
<div class='lcDATUM'>
<span class='lcWD'>Utorok</span>
<span class='lcDMY'>
<span class='lcMD' title='Utorok 18. týždňa v_Cezročnom období | Výročie posviacky hlavnej mariánskej baziliky v_Ríme '>5</span> <a href="2025-08.html" title="august 2025" class='lcMY'>august 2025</a>
</span>
<span class='lcND'>meniny: Hortenzia</span>
</div>
<a class='lcPREV'  href='2025-08-04.html' title='Predchádzajúci deň'>«</a>
<a class='lcNEXT'  href='2025-08-06.html' title='Nasledujúci deň'>»</a>
</h1> 
<div id='altX' class='lcDENalt lsp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Utorok 18. týždňa v&nbsp;Cezročnom období
<span class='lcFARBA G' title='Liturgická farba: Zelená'>Z</span></span>
<br /><span class="lcMOD">alebo</span> 
<span>
Výročie posviacky hlavnej mariánskej baziliky v&nbsp;Ríme
<span class='lcFARBA W' title='Liturgická farba: Biela'>B</span></span>
<i class='lcTYP'>(ľubovoľná spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Numeri'>Nm 12, 1-13</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 51, 3-4. 5-6a. 6b-7. 12-13</p>
<p class='lcRESPblock'><span class='lcRESP'>R.:</span> <span class='lcVERS'>Zmiluj sa, Pane, lebo sme zhrešili.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Matúša'>Mt 14, 22-36</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Rabbi, ty si Boží Syn, ty si kráľ Izraela!</span></p>

</div>
</div>
</div>
<div class='lcBODY'>
<div class="lcLINE">
<div id='c_Nm12_1-13' class="lcCITANIE" title='Čítanie z Knihy Numeri'><h4>Čítanie z&nbsp;Knihy Numeri 	<span><a href='http://dkc.kbs.sk/?in=Nm12,1' class='away' title='Zobrazí kontext čítania v Biblii'>Nm 12, 1</a>-13</span></h4>
<h5>S&nbsp;Mojžišom to nie je tak ako s&nbsp;iným prorokom; prečo ste sa teda neobávali znevážiť ho?</h5>
<p>Mária a&nbsp;Áron hovorili proti Mojžišovi pre jeho etiopskú ženu. Vraveli: „Vari len s&nbsp;Mojžišom hovoril Pán? A&nbsp;nehovoril aj s&nbsp;nami?“</p>
<p>Pán to počul – lebo Mojžiš bol najpokornejším človekom zo všetkých ľudí, čo žili na zemi – a&nbsp;hneď povedal jemu, Áronovi a&nbsp;Márii: „Choďte sami traja k&nbsp;stánku stretnutia.“</p>
<p>Keď ta prišli, Pán zostúpil v&nbsp;oblačnom stĺpe, ostal stáť pri vchode do stánku a&nbsp;zavolal Árona a&nbsp;Máriu. Keď predstúpili, povedal im: „Počujte moje slová! Ak budete mať medzi sebou Pánovho proroka, budem sa mu zjavovať vo videní, alebo s&nbsp;ním budem hovoriť vo sne.</p>
<p>No nie tak s&nbsp;mojím služobníkom Mojžišom; on je najvernejší v&nbsp;celom mojom dome. S&nbsp;ním sa rozprávam zoči-voči; on priamo, nie v&nbsp;hádankách a&nbsp;obrazoch hľadí na Pána. Prečo ste sa teda neobávali znevážiť môjho služobníka Mojžiša?“</p>
<p>A&nbsp;s&nbsp;hnevom od nich odišiel. Vzdialil sa aj oblak, čo bol nad stánkom; a&nbsp;na Márii sa objavilo malomocenstvo biele ako sneh.</p>
<p>Keď sa Áron na ňu pozrel a&nbsp;videl, že je pokrytá malomocenstvom, povedal Mojžišovi: „Prosím, pán môj, nedaj nám trpieť za tento hriech, ktorého sme sa dopustili z&nbsp;nerozumnosti. Nech nie je ako mŕtva, ako potratené dieťa, čo odchádza z&nbsp;lona svojej matky; pozri, už polovicu tela má rozožratú od malomocenstva.“</p>
<p>A&nbsp;Mojžiš volal k&nbsp;Pánovi: „Bože, prosím, uzdrav ju!“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z51_3-4_5-6a_6b-7_12-13' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Zmiluj sa, Pane, lebo sme zhrešili.</span></p><h4>Responzóriový žalm 	<span><a href='http://dkc.kbs.sk/?in=Ž51,3' class='away' title='Zobrazí kontext čítania v Biblii'>Ž 51, 3</a>-4. 5-6a. 6b-7. 12-13</span></h4>
<div>Zmiluj sa, Bože, nado mnou pre svoje milosrdenstvo *<br />
a&nbsp;pre svoje veľké zľutovanie znič moju neprávosť.<br />
Úplne zmy zo mňa moju vinu *<br />
a&nbsp;očisť ma od hriechu.	<var>R.</var><br />
Vedomý som si svojej neprávosti *<br />
a&nbsp;svoj hriech mám stále pred sebou.<br />
Proti tebe, proti tebe samému som sa prehrešil *<br />
a&nbsp;urobil som, čo je v&nbsp;tvojich očiach zlé,	<var>R.</var><br />
aby si sa ukázal spravodlivý vo svojom výroku *<br />
a&nbsp;nestranný vo svojom súde.<br />
Naozaj som sa v&nbsp;neprávosti narodil *<br />
a&nbsp;hriešneho ma počala moja mať.	<var>R.</var><br />
Bože, stvor vo mne srdce čisté *<br />
a&nbsp;v&nbsp;mojom vnútri obnov ducha pevného.<br />
Neodvrhuj ma spred svojej tváre *<br />
a&nbsp;neodnímaj mi svojho ducha svätého.	<var>R.</var><br />
</div>
</div>
</div>
<div class="lcLINE">
<div id='c_Mt14_22-36' class="lcCITANIE" title='Čítanie zo svätého Evanjelia podľa Matúša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Rabbi, ty si Boží Syn, ty si kráľ Izraela!</span></p><h4>Čítanie zo&nbsp;svätého Evanjelia podľa Matúša 	<span><a href='http://dkc.kbs.sk/?in=Mt14,22' class='away' title='Zobrazí kontext čítania v Biblii'>Mt 14, 22</a>-36</span></h4>
<h5>Rozkáž, aby som prišiel k&nbsp;tebe po vode</h5>
<p>Len čo Ježiš nasýtil zástupy, rozkázal učeníkom, aby nastúpili na loďku a&nbsp;išli pred ním na druhý breh, kým on rozpustí zástupy. Keď rozpustil zástupy, vystúpil sám na vrch modliť sa. Zvečerilo sa a&nbsp;on tam bol sám.</p>
<p>Loďka bola už mnoho stadií od zeme a&nbsp;zmietali ňou vlny, lebo vietor dul proti nim. Nad ránom sa, kráčajúc po mori, blížil k&nbsp;nim Ježiš. Keď ho učeníci videli kráčať po mori, vzrušení vraveli: „Mátoha!“ A&nbsp;od strachu vykríkli.</p>
<p>Ale Ježiš sa im hneď prihovoril: „Vzchopte sa! To som ja, nebojte sa!“</p>
<p>Peter mu povedal: „Pane, ak si to ty, rozkáž, aby som prišiel k&nbsp;tebe po vode.“</p>
<p>On povedal: „Poď!“</p>
<p>Peter vystúpil z&nbsp;loďky, vykročil po vode a&nbsp;šiel k&nbsp;Ježišovi. Ale keď videl silný vietor, naľakal sa. Začal sa topiť a&nbsp;vykríkol: „Pane, zachráň ma!“</p>
<p>Ježiš hneď vystrel ruku, zachytil ho a&nbsp;povedal mu: „Maloverný, prečo si pochyboval?“</p>
<p>A&nbsp;keď vstúpili do loďky, vietor utíchol. Tí, čo boli na loďke, klaňali sa mu a&nbsp;vraveli: „Naozaj si Boží Syn!“</p>
<p>Preplavili sa na druhý breh a&nbsp;došli do kraja Genezaret. Len čo ho obyvatelia toho kraja spoznali, vyslali poslov do celého okolia. I&nbsp;prinášali k&nbsp;nemu všetkých chorých a&nbsp;prosili ho, aby sa smeli dotknúť aspoň obruby jeho odevu. A&nbsp;všetci, čo sa ho dotkli, ozdraveli.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>