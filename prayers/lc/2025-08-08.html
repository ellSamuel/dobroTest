<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 8. aug 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250808' class='lcDEN sp wd5' title='8. august 2025'>
<h1 class='lcDENtitul'>
<div class='lcDATUM'>
<span class='lcWD'>Piatok</span>
<span class='lcDMY'>
<span class='lcMD' title='Svätého Dominika, kňaza '>8</span> <a href="2025-08.html" title="august 2025" class='lcMY'>august 2025</a>
</span>
<span class='lcND'>meniny: Oskar</span>
</div>
<a class='lcPREV'  href='2025-08-07.html' title='Predchádzajúci deň'>«</a>
<a class='lcNEXT'  href='2025-08-09.html' title='Nasledujúci deň'>»</a>
</h1> 
<div id='altX' class='lcDENalt sp lc-lo-CO'>
<div class='lcHEAD'>
<h2 title='Cezročné obdobie; lit. rok: 2025; ned./fer. cyklus: C/I'>
<span>
Svätého Dominika, kňaza
<span class='lcFARBA W' title='Liturgická farba: Biela'>B</span></span>
<i class='lcTYP'>(spomienka)</i>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Deuteronomium'>Dt 4, 32-40</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 77, 12-13. 14-15. 16+21</p>
<p class='lcRESPblock'><span class='lcRESP'>R.:</span> <span class='lcVERS'>Pamätám, Pane, na tvoje skutky.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Matúša'>Mt 16, 24-28</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Blahoslavení prenasledovaní pre spravodlivosť, lebo ich je nebeské kráľovstvo.</span></p>

</div>
</div>
</div>
<div class='lcBODY'>
<div class="lcLINE">
<div id='c_Dt4_32-40' class="lcCITANIE" title='Čítanie z Knihy Deuteronomium'><h4>Čítanie z&nbsp;Knihy Deuteronomium 	<span><a href='http://dkc.kbs.sk/?in=Dt4,32' class='away' title='Zobrazí kontext čítania v Biblii'>Dt 4, 32</a>-40</span></h4>
<h5>Miloval tvojich otcov a&nbsp;vyvolil si ich potomstvo</h5>
<p>Mojžiš povedal ľudu: „Opýtaj sa len dávnych čias, ktoré boli pred tebou: odo dňa, keď Boh stvoril človeka na zemi; pýtaj sa od jedného konca nebies po druhý: Stalo sa niekedy niečo také veľké ako toto, alebo bolo niekedy počuť, že by bol niektorý národ počul hlas Boha hovoriaceho z&nbsp;ohňa, ako si počul ty – a&nbsp;zostal si nažive?! Alebo sa už niekedy Boh pokúsil prísť a&nbsp;vybrať si národ spomedzi iných národov skúškami, znameniami, zázrakmi a&nbsp;bojom, rukou silnou, so zdvihnutým ramenom a&nbsp;s&nbsp;veľkou hrôzou, ako to pre vás urobil Pán, váš Boh, v&nbsp;Egypte priamo pred vašimi očami? Ty si to mohol vidieť, aby si vedel, že len Pán je Boh a&nbsp;že iného okrem neho niet.</p>
<p>Z&nbsp;neba ti dal počuť svoj hlas, aby ťa poučil, a&nbsp;na zemi ti ukázal svoj mohutný oheň; z&nbsp;ohňa si počul jeho slová, lebo miloval tvojich otcov a&nbsp;vyvolil si ich potomstvo.</p>
<p>A&nbsp;teba osobne vyviedol svojou mohutnou silou z&nbsp;Egypta.</p>
<p>Pri tvojom príchode vyhnal väčšie a&nbsp;silnejšie národy, ako si ty, a&nbsp;teba voviedol do ich krajiny a&nbsp;dal ti ju do vlastníctva, ako to vidíš v&nbsp;tento deň.</p>
<p>Dnes teda vedz a&nbsp;uchovaj si v&nbsp;srdci, že len Pán je Boh hore na nebi i&nbsp;dolu na zemi; iného niet. Zachovávaj jeho prikázania a&nbsp;ustanovenia, ktoré ti ja dnes predkladám, aby dobre bolo tebe i&nbsp;tvojim synom po tebe a&nbsp;aby si dlho žil v&nbsp;krajine, ktorú ti dá Pán, tvoj Boh.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z77_12-13_14-15_16_21' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Pamätám, Pane, na tvoje skutky.</span></p><h4>Responzóriový žalm 	<span><a href='http://dkc.kbs.sk/?in=Ž77,12' class='away' title='Zobrazí kontext čítania v Biblii'>Ž 77, 12</a>-13. 14-15. 16+21</span></h4>
<div>Pamätám, Pane, na tvoje skutky, *<br />
pamätám na dávne zázraky.<br />
O&nbsp;všetkých tvojich dielach rozmýšľam *<br />
a&nbsp;uvažujem o&nbsp;tvojich činoch.	<var>R.</var><br />
Bože, tvoja cesta je svätá. *<br />
Ktorý boh je taký veľký, ako je náš Boh?<br />
Ty si Boh, ty konáš zázraky, *<br />
národom si dal poznať svoju moc.	<var>R.</var><br />
Svojím ramenom si vyslobodil svoj ľud, *<br />
synov Jakubových a&nbsp;Jozefových.<br />
Ako ovce si viedol svoj ľud *<br />
rukou Mojžiša a&nbsp;Árona.	<var>R.</var></div>
</div>
</div>
<div class="lcLINE">
<div id='c_Mt16_24-28' class="lcCITANIE" title='Čítanie zo svätého Evanjelia podľa Matúša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Blahoslavení prenasledovaní pre spravodlivosť, lebo ich je nebeské kráľovstvo.</span></p><h4>Čítanie zo&nbsp;svätého Evanjelia podľa Matúša 	<span><a href='http://dkc.kbs.sk/?in=Mt16,24' class='away' title='Zobrazí kontext čítania v Biblii'>Mt 16, 24</a>-28</span></h4>
<h5>Za čo vymení človek svoju dušu?!</h5>
<p>Ježiš povedal svojim učeníkom: „Kto chce ísť za mnou, nech zaprie sám seba, vezme svoj kríž a&nbsp;nasleduje ma. Lebo kto by si chcel život zachrániť, stratí ho, ale kto stratí svoj život pre mňa, nájde ho.</p>
<p>Veď čo osoží človekovi, keby aj celý svet získal, a&nbsp;svojej duši by uškodil?! Alebo za čo vymení človek svoju dušu?!</p>
<p>Lebo Syn človeka príde v&nbsp;sláve svojho Otca so svojimi anjelmi a&nbsp;vtedy odplatí každému podľa jeho skutkov.</p>
<p>Veru, hovorím vám: Niektorí z&nbsp;tých, čo tu stoja, neokúsia smrť, kým neuvidia Syna človeka, ako prichádza vo svojom kráľovstve.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>