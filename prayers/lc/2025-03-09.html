<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 9. mar 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250309' class='lcDEN ned feria wd7' title='9. marec 2025'>
<h1 class='lcDENtitul'>
<div class='lcDATUM'>
<span class='lcWD'>Nedeľa</span>
<span class='lcDMY'>
<span class='lcMD' title='1. pôstna nedeľa '>9</span> <a href="2025-03.html" title="marec 2025" class='lcMY'>marec 2025</a>
</span>
<span class='lcND'>meniny: Františka</span>
</div>
<a class='lcPREV'  href='2025-03-08.html' title='Predchádzajúci deň'>«</a>
<a class='lcNEXT'  href='2025-03-10.html' title='Nasledujúci deň'>»</a>
</h1> 
<div id='altX' class='lcDENalt ned lc-lo-PO'>
<div class='lcHEAD'>
<h2 title='Pôstne obdobie; lit. rok: 2025; ned./fer. cyklus: C/I'>
<span>
1. pôstna nedeľa
<span class='lcFARBA V' title='Liturgická farba: Fialová'>F</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy Deuteronomium'>Dt 26, 4-10</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 91, 1-2. 10-11. 12-13. 14-15</p>
<p class='lcRESPblock'><span class='lcRESP'>R.:</span> <span class='lcVERS'>Pane, buď so mnou v&nbsp;mojich skúškach.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie z Listu svätého apoštola Pavla Rimanom'>Rim 10, 8-13</p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 4, 1-13</p>
</div><p class='lcVPEblock'><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Nielen z&nbsp;chleba žije človek, ale z&nbsp;každého slova, ktoré vychádza z&nbsp;Božích úst.</span></p>

</div>
</div>
</div>
<div class='lcBODY'>
<div class="lcLINE">
<div id='c_Dt26_4-10' class="lcCITANIE" title='Čítanie z Knihy Deuteronomium'><h4>Čítanie z&nbsp;Knihy Deuteronomium 	<span><a href='http://dkc.kbs.sk/?in=Dt26,4' class='away' title='Zobrazí kontext čítania v Biblii'>Dt 26, 4</a>-10</span></h4>
<h5>Vyznanie viery vyvoleného ľudu</h5>
<p>Mojžiš povedal ľudu: „Kňaz vezme kôš z&nbsp;tvojej ruky, položí ho pred oltár Pána, tvojho Boha, a&nbsp;ty pred Pánom, svojím Bohom, povieš: ‚Môj otec bol potulný Sýrčan. Zostúpil do Egypta a&nbsp;žil tam ako cudzinec vo veľmi malom počte. Tam vzrástol na veľký, silný a&nbsp;nesmierne početný národ.</p>
<p>Egypťania nás týrali a&nbsp;prenasledovali ukladaním najťažších robôt. My sme volali k&nbsp;Pánovi, Bohu svojich otcov, a&nbsp;on nás vypočul a&nbsp;zhliadol na naše poníženie, lopotu a&nbsp;útlak. Pán nás vyviedol z&nbsp;Egypta silnou rukou a&nbsp;vystretým ramenom za veľkej hrôzy, znamení a&nbsp;zázrakov a&nbsp;priviedol nás na toto miesto a&nbsp;dal nám túto krajinu oplývajúcu mliekom a&nbsp;medom. A&nbsp;hľa, teraz som priniesol prvotiny plodov zeme, ktorú si mi dal, Pane.‘</p>
<p>A&nbsp;necháš ich pred Pánom, svojím Bohom, a&nbsp;pokloníš sa Pánovi, svojmu Bohu.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z91_1-2_10-11_12-13_14-15' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Pane, buď so mnou v&nbsp;mojich skúškach.</span></p><h4>Responzóriový žalm 	<span><a href='http://dkc.kbs.sk/?in=Ž91,1' class='away' title='Zobrazí kontext čítania v Biblii'>Ž 91, 1</a>-2. 10-11. 12-13. 14-15</span></h4>
<div>Kto pod ochranou Najvyššieho prebýva *<br />
a&nbsp;v&nbsp;tôni Všemohúceho sa zdržiava,<br />
povie Pánovi: „Ty si moje útočište *<br />
a&nbsp;pevnosť moja; v&nbsp;tebe mám dôveru, Bože môj.“	<var>R.</var><br />
Nestihne ťa nijaké nešťastie *<br />
a&nbsp;k&nbsp;tvojmu stanu sa nepriblíži pohroma,<br />
lebo svojim anjelom dá príkaz o&nbsp;tebe, *<br />
aby ťa strážili na všetkých tvojich cestách.	<var>R.</var><br />
Na rukách ťa budú nosiť, *<br />
aby si si neuderil nohu o&nbsp;kameň.<br />
Budeš si kráčať po vretenici a&nbsp;po zmiji, *<br />
leva i&nbsp;draka rozšliapeš.	<var>R.</var><br />
Pretože sa ku mne pritúlil, vyslobodím ho, *<br />
ujmem sa ho, lebo pozná moje meno.<br />
Keď ku mne zavolá, ja ho vyslyším †<br />
a&nbsp;budem pri ňom v&nbsp;súžení, *<br />
zachránim ho i&nbsp;oslávim.	<var>R.</var></div>
</div>
</div>
<div class="lcLINE">
<div id='c_Rim10_8-13' class="lcCITANIE" title='Čítanie z Listu svätého apoštola Pavla Rimanom'><h4>Čítanie z&nbsp;Listu svätého apoštola Pavla Rimanom 	<span><a href='http://dkc.kbs.sk/?in=Rim10,8' class='away' title='Zobrazí kontext čítania v Biblii'>Rim 10, 8</a>-13</span></h4>
<h5>Vyznanie viery človeka veriaceho v&nbsp;Krista</h5>
<p>Bratia, čo hovorí Písmo? „Blízko teba je slovo, v&nbsp;tvojich ústach a&nbsp;v&nbsp;tvojom srdci;“ totiž slovo viery, ktoré hlásame. Lebo ak svojimi ústami vyznávaš: „Ježiš je Pán!“ a&nbsp;vo svojom srdci uveríš, že Boh ho vzkriesil z&nbsp;mŕtvych, budeš spasený. Lebo srdcom veríme na spravodlivosť a&nbsp;ústami vyznávame na spásu. Veď Písmo hovorí: „Nik, kto v&nbsp;neho verí, nebude zahanbený.“</p>
<p>Niet rozdielu medzi Židom a&nbsp;Grékom, lebo ten istý je Pán všetkých, bohatý pre všetkých, ktorí ho vzývajú: Lebo každý, kto bude vzývať Pánovo meno, bude spasený.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Lk4_1-13' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Chvála ti, Kriste, Kráľ večnej slávy.</span> <span class='lcVERS'>Nielen z&nbsp;chleba žije človek, ale z&nbsp;každého slova, ktoré vychádza z&nbsp;Božích úst.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk4,1' class='away' title='Zobrazí kontext čítania v Biblii'>Lk 4, 1</a>-13</span></h4>
<h5>Duch ho vodil po púšti a&nbsp;diabol ho pokúšal</h5>
<p>Ježiš sa vrátil od Jordánu plný Ducha Svätého. Duch ho vodil štyridsať dní po púšti a&nbsp;diabol ho pokúšal. V&nbsp;tých dňoch nič nejedol. A&nbsp;keď sa skončili, vyhladol. Tu mu diabol povedal: „Ak si Boží Syn, povedz tomuto kameňu, aby sa stal chlebom.“</p>
<p>Ježiš mu odvetil: „Napísané je: ‚Nielen z&nbsp;chleba žije človek.‘“</p>
<p>Potom ho diabol vyzdvihol, v&nbsp;jedinom okamihu mu ukázal všetky kráľovstvá sveta a&nbsp;vravel mu: „Dám ti všetku ich moc a&nbsp;slávu, lebo som ju dostal a&nbsp;dám ju, komu chcem. Ak sa mi teda budeš klaňať, všetka bude tvoja.“</p>
<p>Ježiš mu povedal: „Je napísané: ‚Pánovi, svojmu Bohu, sa budeš klaňať a&nbsp;jedine jemu budeš slúžiť.‘“</p>
<p>Potom ho zaviedol do Jeruzalema, postavil ho na vrchol chrámu a&nbsp;povedal mu: „Ak si Boží Syn, vrhni sa stadeto dolu, veď je napísané: ‚Svojim anjelom dá príkaz o&nbsp;tebe, aby ťa chránili,‘ a&nbsp;‚vezmú ťa na ruky, aby si si neuderil nohu o&nbsp;kameň.‘“</p>
<p>Ježiš mu odvetil: „Je povedané: ‚Nebudeš pokúšať Pána, svojho Boha.‘“</p>
<p>Keď diabol skončil všetko pokúšanie, na čas od neho odišiel.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>