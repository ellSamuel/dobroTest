<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 23. apr 2025</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20250423' class='lcDEN sl wd3' title='23. apríl 2025'>
<h1 class='lcDENtitul'>
<div class='lcDATUM'>
<span class='lcWD'>Streda</span>
<span class='lcDMY'>
<span class='lcMD' title='Streda vo Veľkonočnej oktáve '>23</span> <a href="2025-04.html" title="apríl 2025" class='lcMY'>apríl 2025</a>
</span>
<span class='lcND'>meniny: Vojtech</span>
</div>
<a class='lcPREV'  href='2025-04-22.html' title='Predchádzajúci deň'>«</a>
<a class='lcNEXT'  href='2025-04-24.html' title='Nasledujúci deň'>»</a>
</h1> 
<div id='altX' class='lcDENalt sl lc-lo-VO'>
<div class='lcHEAD'>
<h2 title='Veľkonočné obdobie; lit. rok: 2025; ned./fer. cyklus: C/I'>
<span>
Streda vo Veľkonočnej oktáve
<span class='lcFARBA W' title='Liturgická farba: Biela'>B</span></span>
</h2>
<div class='lcHEADinfo'>
<div class='lcLINE'>
<div class='lcCITANIE'>
<p class='lcSUR' title='Čítanie zo Skutkov Apoštolov'>Sk 3, 1-10</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 105, 1-2. 3-4. 6-7. 8-9</p>
<p class='lcRESPblock'><span class='lcRESP'>R.:</span> <span class='lcVERS'>Nech sa radujú srdcia tých, čo hľadajú Pána. <span class='lcMOD'>alebo</span> Aleluja.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 24, 13-35</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Toto je deň, ktorý učinil Pán, plesajme a&nbsp;radujme sa z&nbsp;neho.</span></p>

</div>
</div>
</div>
<div class='lcBODY'>
<div class="lcLINE">
<div id='c_Sk3_1-10' class="lcCITANIE" title='Čítanie zo Skutkov Apoštolov'><h4>Čítanie zo&nbsp;Skutkov Apoštolov 	<span><a href='http://dkc.kbs.sk/?in=Sk3,1' class='away' title='Zobrazí kontext čítania v Biblii'>Sk 3, 1</a>-10</span></h4>
<h5>Čo mám, to ti dám: V&nbsp;mene Ježiša Krista Nazaretského vstaň a&nbsp;choď!</h5>
<p>Peter a&nbsp;Ján vystupovali o&nbsp;tretej hodine do chrámu na popoludňajšiu modlitbu.</p>
<p>Práve prinášali istého muža, ktorý bol od narodenia chromý. Denne ho kládli k&nbsp;chrámovej bráne, ktorá sa volá Krásna, aby si pýtal almužnu od tých, čo vchádzali do chrámu. Keď videl vchádzať do chrámu Petra a&nbsp;Jána, prosil, aby mu dali almužnu.</p>
<p>Peter sa naň s&nbsp;Jánom zahľadel a&nbsp;povedal: „Pozri sa na nás!“ On sa na nich pozrel a&nbsp;čakal, že od nich niečo dostane.</p>
<p>Ale Peter povedal: „Striebro a&nbsp;zlato nemám, ale čo mám, to ti dám: V&nbsp;mene Ježiša Krista Nazaretského vstaň a&nbsp;choď!“ Chytil ho za pravú ruku a&nbsp;zodvihol ho.</p>
<p>Vtom mu spevneli nohy a&nbsp;členky, vyskočil, postavil sa a&nbsp;chodil. Vošiel s&nbsp;nimi do chrámu, chodil, vyskakoval a&nbsp;chválil Boha.</p>
<p>Všetok ľud videl, ako chodí a&nbsp;chváli Boha, a&nbsp;poznali ho, že je to ten, čo sedával pri Krásnej bráne chrámu a&nbsp;žobral. A&nbsp;naplnil ich úžas a&nbsp;vzrušenie nad tým, čo sa s&nbsp;ním stalo.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z105_1-2_3-4_6-7_8-9' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Nech sa radujú srdcia tých, čo hľadajú Pána. <span class="lcMOD">alebo</span> Aleluja.</span></p><h4>Responzóriový žalm 	<span><a href='http://dkc.kbs.sk/?in=Ž105,1' class='away' title='Zobrazí kontext čítania v Biblii'>Ž 105, 1</a>-2. 3-4. 6-7. 8-9</span></h4>
<div>Oslavujte Pána a&nbsp;vzývajte jeho meno, *<br />
rozhlasujte jeho skutky medzi národmi.<br />
Spievajte mu a&nbsp;hrajte, *<br />
rozprávajte o&nbsp;jeho obdivuhodných skutkoch.	<var>R.</var><br />
Jeho svätým menom sa honoste; *<br />
nech sa radujú srdcia tých, čo hľadajú Pána.<br />
Hľadajte Pána a&nbsp;jeho moc, *<br />
hľadajte vždy jeho tvár,	<var>R.</var><br />
vy, potomci Abraháma, Pánovho služobníka, *<br />
synovia Jakuba, vyvoleného Pánovho.<br />
On, Pán, je náš Boh; *<br />
jeho rozhodnutia platia po celej zemi.	<var>R.</var><br />
Večne pamätá na svoju zmluvu, *<br />
na sľub, ktorý dal pokoleniam tisícim,<br />
na zmluvu, čo s&nbsp;Abrahámom uzavrel, *<br />
na prísahu, ktorou sa Izákovi zaviazal.	<var>R.</var></div>
</div>
</div>
<div class="lcLINE">
<div id='c_Lk24_13-35' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Toto je deň, ktorý učinil Pán, plesajme a&nbsp;radujme sa z&nbsp;neho.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk24,13' class='away' title='Zobrazí kontext čítania v Biblii'>Lk 24, 13</a>-35</span></h4>
<h5>Spoznali ho pri lámaní chleba</h5>
<p>V&nbsp;ten deň išli dvaja z&nbsp;Ježišových učeníkov do dediny zvanej Emauzy, ktorá bola od Jeruzalema vzdialená šesťdesiat stadií, a&nbsp;zhovárali sa o&nbsp;všetkom, čo sa prihodilo. Ako sa tak zhovárali a&nbsp;spoločne uvažovali, priblížil sa k&nbsp;nim sám Ježiš a&nbsp;išiel s&nbsp;nimi. Ich oči boli zastreté, aby ho nepoznali. I&nbsp;spýtal sa ich: „O&nbsp;čom sa to cestou zhovárate?“</p>
<p>Zastavili sa zronení a&nbsp;jeden z&nbsp;nich, menom Kleopas, mu povedal: „Ty si vari jediný cudzinec v&nbsp;Jeruzaleme, ktorý nevie, čo sa tam stalo v&nbsp;týchto dňoch?“</p>
<p>On im povedal: „A&nbsp;čo?“</p>
<p>Oni mu vraveli: „No s&nbsp;Ježišom Nazaretským, ktorý bol prorokom, mocným v&nbsp;čine i&nbsp;v&nbsp;reči pred Bohom aj pred všetkým ľudom; ako ho veľkňazi a&nbsp;naši poprední muži dali odsúdiť na smrť a&nbsp;ukrižovali. A&nbsp;my sme dúfali, že on vykúpi Izrael. Ale dnes je už tretí deň, ako sa to všetko stalo. Niektoré ženy z&nbsp;našich nás aj naľakali. Pred svitaním boli pri hrobe, a&nbsp;keď nenašli jeho telo, prišli a&nbsp;tvrdili, že sa im zjavili anjeli a&nbsp;hovorili, že on žije. Niektorí z&nbsp;našich odišli k&nbsp;hrobu a&nbsp;zistili, že je to tak, ako vraveli ženy, ale jeho nevideli.“</p>
<p>On im povedal: „Vy nechápaví a&nbsp;ťarbaví srdcom uveriť všetko, čo hovorili proroci! Či nemal Mesiáš toto všetko vytrpieť, a&nbsp;tak vojsť do svojej slávy?“ A&nbsp;počnúc od Mojžiša a&nbsp;všetkých Prorokov, vykladal im, čo sa naňho v&nbsp;celom Písme vzťahovalo.</p>
<p>Tak sa priblížili k&nbsp;dedine, do ktorej šli, a&nbsp;on sa tváril, že ide ďalej. Ale oni naň naliehali: „Zostaň s&nbsp;nami, lebo sa zvečerieva a&nbsp;deň sa už schýlil!“</p>
<p>Vošiel teda a&nbsp;zostal s&nbsp;nimi. A&nbsp;keď sedel s&nbsp;nimi pri stole, vzal chlieb a&nbsp;dobrorečil, lámal ho a&nbsp;podával im ho. Vtom sa im otvorili oči a&nbsp;spoznali ho. Ale on im zmizol. Tu si povedali: „Či nám nehorelo srdce, keď sa s&nbsp;nami cestou rozprával a&nbsp;vysvetľoval nám Písma?“</p>
<p>A&nbsp;ešte v&nbsp;tú hodinu vstali a&nbsp;vrátili sa do Jeruzalema. Tam našli zhromaždených Jedenástich a&nbsp;iných s&nbsp;nimi a&nbsp;tí im povedali: „Pán naozaj vstal z&nbsp;mŕtvych a&nbsp;zjavil sa Šimonovi.“ Aj oni porozprávali, čo sa im stalo cestou a&nbsp;ako ho spoznali pri lámaní chleba.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</section></div></article>
</div>
</body>
</html>