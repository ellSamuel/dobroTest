<!doctype html>
<html lang="sk">
<head>
<meta charset="utf-8">
<meta name="viewport" content="width=device-width, initial-scale=1, shrink-to-fit=no">
<title>Liturgický kalendár - 24. dec 2024</title>
<link href="lc.css" rel="stylesheet" type="text/css" />
<script type="text/javascript" src="lc-offline.js"></script>
</head>
<body id="lc">
<script>init();</script>
<div class="lc hvr-tr-chldrn-a hs-105 ">
<article id="text"><div class="lc">
<section  id='text_20241224' class='lcDEN feria wd2' title='24. december 2024'>
<h1 class='lcDENtitul'>
<div class='lcDATUM'>
<span class='lcWD'>Utorok</span>
<span class='lcDMY'>
<span class='lcMD' title='Utorok po 4. adventnej nedeli '>24</span> <a href="2024-12.html" title="december 2024" class='lcMY'>december 2024</a>
</span>
<span class='lcND'>meniny: Adam a Eva</span>
</div>
<a class='lcPREV'  href='2024-12-23.html' title='Predchádzajúci deň'>«</a>
<a class='lcNEXT'  href='2024-12-25.html' title='Nasledujúci deň'>»</a>
</h1> 
<div id='altX' class='lcDENalt feria lc-lo-AO'>
<div class='lcHEAD'>
<h2 title='Adventné obdobie; lit. rok: 2025; ned./fer. cyklus: C/I'>
<span>
Utorok po 4. adventnej nedeli
<span class='lcFARBA V' title='Liturgická farba: Fialová'>F</span></span>
</h2>
<div class='lcHEADinfo'>
<div id='g_8b542d' class='lcSEKCIA nohide'>
<h3 class='lcSEKCIAtitul'>Na rannú omšu</h3>
<div class='lcSEKCIAtelo dep g_8b542d'>
<div class='lcLINE'>
<div class='lcCITANIE'>
<p class='lcSUR' title='Čítanie z Druhej knihy Samuelovej'>2 Sam 7, 1-5. 8b-12. 14a. 16</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 89, 2-3. 4-5. 27+29</p>
<p class='lcRESPblock'><span class='lcRESP'>R.:</span> <span class='lcVERS'>Tvoje milosrdenstvo, Pane, ospevovať budem naveky.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo svätého Evanjelia podľa Lukáša'>Lk 1, 67-79</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Hviezda, čo vychádza, jas večného svetla a&nbsp;slnko spravodlivosti; príď a&nbsp;osvieť tých, čo sedia v&nbsp;temnotách a&nbsp;v&nbsp;tieni smrti.</span></p>

</div>
</div>
</div>
</div>
</div>
<div class='lcNEXTalts hsx'><p>Ďalšie slávenia:</p>
<a href='#alt1' class='sl' title='VIGÍLIA: Narodenie Pána (slávnosť)'><span>&bull;</span> VIGÍLIA: Narodenie Pána (slávnosť)</a>
</div>
<div class='lcBODY'>
<div id='g_8b542d' class='lcSEKCIA g_8b542d'>
<h3 class='lcSEKCIAtitul g_8b542d'>Na rannú omšu</h3>
<div class="lcLINE">
<div id='c_2Sam7_1-5_8b-12_14a_16' class="lcCITANIE" title='Čítanie z Druhej knihy Samuelovej'><h4>Čítanie z&nbsp;Druhej knihy Samuelovej 	<span><a href='http://dkc.kbs.sk/?in=2Sam7,1' class='away' title='Zobrazí kontext čítania v Biblii'>2 Sam 7, 1</a>-5. 8b-12. 14a. 16</span></h4>
<h5>Dávidovo kráľovstvo bude trvať pred Pánom naveky</h5>
<p>Keď kráľ Dávid býval už vo svojom paláci a&nbsp;Pán mu poprial pokoj od všetkých okolitých nepriateľov, povedal prorokovi Nátanovi: „Pozri, ja bývam v&nbsp;dome z&nbsp;cédrov, a&nbsp;Božia archa stojí pod stanmi.“</p>
<p>Nátan odpovedal kráľovi: „Choď a&nbsp;rob všetko, čo ti vnuká srdce, Pán je s&nbsp;tebou.“</p>
<p>V&nbsp;tú noc zaznelo Pánovo slovo Nátanovi: „Choď a&nbsp;povedz môjmu služobníkovi Dávidovi: Toto hovorí Pán: Ty mi chceš postaviť dom, v&nbsp;ktorom mám bývať? Ja som ťa vzal z&nbsp;pastvín od oviec, aby si bol vodcom môjho ľudu, Izraela; a&nbsp;bol som s&nbsp;tebou pri všetkom, čo si podnikal. Pred tvojimi očami som vyhubil všetkých tvojich nepriateľov a&nbsp;zaistil som ti také meno, aké majú len najväčší na zemi.</p>
<p>Svojmu ľudu, Izraelovi, určím miesto a&nbsp;zasadím ho tam. Tam bude bývať a&nbsp;nebude sa báť a&nbsp;ani zlosynovia ho už nebudú utláčať ako kedysi, v&nbsp;dňoch, keď som ustanovoval sudcov nad svojím ľudom, Izraelom. Oslobodím ťa od všetkých tvojich nepriateľov a&nbsp;darujem ti pokoj. Pán ti oznamuje, že ti sám vybuduje dom, a&nbsp;až sa tvoje dni dovŕšia a&nbsp;ty sa uložíš na odpočinok k&nbsp;svojim otcom, ustanovím po tebe potomka, ktorý bude pochádzať z&nbsp;tvojich útrob, a&nbsp;upevním jeho kráľovstvo. Ja mu budem otcom a&nbsp;on mi bude synom.</p>
<p>Tvoj dom a&nbsp;tvoje kráľovstvo budú trvať predo mnou naveky, tvoj trón bude upevnený navždy.“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z89_2-3_4-5_27_29' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Tvoje milosrdenstvo, Pane, ospevovať budem naveky.</span></p><h4>Responzóriový žalm 	<span><a href='http://dkc.kbs.sk/?in=Ž89,2' class='away' title='Zobrazí kontext čítania v Biblii'>Ž 89, 2</a>-3. 4-5. 27+29</span></h4>
<div>Pánovo milosrdenstvo chcem ospevovať naveky; *<br />
po všetky pokolenia hlásať svojimi ústami tvoju vernosť.<br />
Veď ty si povedal:<br />
„Moje milosrdenstvo je ustanovené naveky.“ *<br />
Tvoja vernosť je upevnená v&nbsp;nebesiach.	<var>R.</var><br />
„Zmluvu som uzavrel so svojím vyvoleným, *<br />
svojmu služobníkovi Dávidovi som prisahal:<br />
Naveky zaistím tvoj rod *<br />
a&nbsp;postavím tvoj trón, čo pretrvá všetky pokolenia.“	<var>R.</var><br />
On bude volať ku mne: „Ty si môj otec, *<br />
môj Boh a&nbsp;útočište mojej spásy.“<br />
Naveky mu svoju milosť zachovám *<br />
a&nbsp;pevná bude moja zmluva s&nbsp;ním.	<var>R.</var></div>
</div>
</div>
<div class="lcLINE">
<div id='c_Lk1_67-79' class="lcCITANIE" title='Čítanie zo svätého Evanjelia podľa Lukáša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Hviezda, čo vychádza, jas večného svetla a&nbsp;slnko spravodlivosti; príď a&nbsp;osvieť tých, čo sedia v&nbsp;temnotách a&nbsp;v&nbsp;tieni smrti.</span></p><h4>Čítanie zo&nbsp;svätého Evanjelia podľa Lukáša 	<span><a href='http://dkc.kbs.sk/?in=Lk1,67' class='away' title='Zobrazí kontext čítania v Biblii'>Lk 1, 67</a>-79</span></h4>
<h5>Navštívi nás Vychádzajúci z&nbsp;výsosti</h5>
<p>Jánovho otca Zachariáša naplnil Duch Svätý a&nbsp;takto prorokoval: „Nech je zvelebený Pán, Boh Izraela, lebo navštívil a&nbsp;vykúpil svoj ľud a&nbsp;vzbudil nám mocného Spasiteľa z&nbsp;rodu Dávida, svojho služobníka, ako odpradávna hovoril ústami svojich svätých prorokov, že nás oslobodí od našich nepriateľov a&nbsp;z&nbsp;rúk všetkých, čo nás nenávidia. Preukázal milosrdenstvo našim otcom a&nbsp;pamätá na svoju svätú zmluvu, na prísahu, ktorou sa zaviazal nášmu otcovi Abrahámovi, že nás vyslobodí z&nbsp;rúk nepriateľov, aby sme mu bez strachu slúžili vo svätosti a&nbsp;spravodlivosti pred jeho tvárou po všetky dni nášho života.</p>
<p>A&nbsp;ty, chlapček, budeš sa volať prorokom Najvyššieho: pôjdeš pred tvárou Pána, pripravíš mu cestu a&nbsp;poučíš jeho ľud o&nbsp;spáse, že mu náš Boh z&nbsp;hĺbky svojho milosrdenstva odpustí hriechy. Tak nás Vychádzajúci z&nbsp;výsosti navštívi a&nbsp;zažiari tým, čo sedia vo tme a&nbsp;v&nbsp;tôni smrti, a&nbsp;naše kroky upriami na cestu pokoja.“</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</div>
<div id='alt1' class='lcDENalt sl psv lc-lo-Vi'>
<div class='lcHEAD'>
<h2 title='Vianočné obdobie; lit. rok: 2025; ned./fer. cyklus: C/I'>PRIKÁZANÁ SLÁVNOSŤ: 
<span>
Narodenie Pána
<span class='lcFARBA W' title='Liturgická farba: Biela'>B</span></span>
<i class='lcTYP'>(slávnosť)</i>
</h2>
<div class='lcHEADinfo'>
<div id='g_8b5e21' class='lcSEKCIA nohide'>
<h3 class='lcSEKCIAtitul'>Vigília</h3>
<div class='lcSEKCIAtelo dep g_8b5e21'>
<div class='lcLINE'>
<div class='lcCITANIE'>
<p class='lcSUR' title='Čítanie z Knihy proroka Izaiáša'>Iz 62, 1-5</p>
</div>
</div>
<div class='lcLINE'>
<div class='lcCITANIE lcZALM'>
<p class='lcSUR' title='Responzóriový žalm'>Ž 89, 4-5. 16-17. 27+29</p>
<p class='lcRESPblock'><span class='lcRESP'>R.:</span> <span class='lcVERS'>Tvoje milosrdenstvo, Pane, ospevovať budem naveky.</span></p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Čítanie zo Skutkov Apoštolov'>Sk 13, 16-17. 22-25</p>
</div>
</div>
<div class='lcLINE'>
<div class='lcCITANIE'>
<p class='lcSUR' title='Začiatok svätého Evanjelia podľa Matúša'>Mt 1, 1-25</p>
</div>
<span class='lcMOD'>alebo kratšie</span> 
<div class='lcCITANIE'>
<p class='lcSUR' title='Čítanie zo svätého Evanjelia podľa Matúša'>Mt 1, 18-25</p>
</div><p class='lcVPEblock'><span class='lcVPE'>Aleluja, aleluja, aleluja.</span> <span class='lcVERS'>Zajtra bude zahladená neprávosť zeme a&nbsp;začne nad nami kraľovať Spasiteľ sveta.</span></p>

</div>
</div>
</div>
</div>
</div>
<div class='lcBODY'>
<div id='g_8b5e21' class='lcSEKCIA g_8b5e21'>
<h3 class='lcSEKCIAtitul g_8b5e21'>Vigília</h3>
<div class="lcLINE">
<div id='c_Iz62_1-5' class="lcCITANIE" title='Čítanie z Knihy proroka Izaiáša'><h4>Čítanie z&nbsp;Knihy proroka Izaiáša 	<span><a href='http://dkc.kbs.sk/?in=Iz62,1' class='away' title='Zobrazí kontext čítania v Biblii'>Iz 62, 1</a>-5</span></h4>
<h5>Pán si ťa obľúbil</h5>
<p>Kvôli Sionu neutíchnem, kvôli Jeruzalemu nebudem mať pokoja, kým nezažiari ako svetlo jeho spravodlivosť, kým sa jeho spása nerozhorí ako fakľa.</p>
<p>Potom národy uvidia tvoju spravodlivosť a&nbsp;všetci králi tvoju slávu a&nbsp;budú ťa volať novým menom, ktoré určia Pánove ústa. Budeš žiarivou korunou v&nbsp;Pánovej ruke, kráľovským vencom v&nbsp;ruke svojho Boha.</p>
<p>Nebudú ťa viac volať Opustená a&nbsp;tvoju krajinu nenazvú viac Osamelá. Ale budú ťa volať Moja potecha a&nbsp;tvoju krajinu Nevesta. Pretože Pán si ťa obľúbil a&nbsp;tvoja krajina dostane manžela.</p>
<p>Ako sa junák snúbi s&nbsp;pannou, tak si ťa vezmú tvoji synovia, a&nbsp;ako ženích má radosť z&nbsp;nevesty, tak z&nbsp;teba bude mať radosť tvoj Boh.</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Z89_4-5_16-17_27_29' class="lcCITANIE lcZALM" title='Responzóriový žalm'>
<p class='lcRESPblock'><span class='lcRESP'>R.:</span> <span class='lcVERS'>Tvoje milosrdenstvo, Pane, ospevovať budem naveky.</span></p><h4>Responzóriový žalm 	<span><a href='http://dkc.kbs.sk/?in=Ž89,4' class='away' title='Zobrazí kontext čítania v Biblii'>Ž 89, 4</a>-5. 16-17. 27+29</span></h4>
<div>„Zmluvu som uzavrel so svojím vyvoleným, *<br />
svojmu služobníkovi Dávidovi som prisahal:<br />
Naveky zaistím tvoj rod *<br />
a&nbsp;postavím tvoj trón, čo pretrvá všetky pokolenia.“	<var>R.</var><br />
Blažený ľud, ktorý vie jasať! *<br />
Kráča vo svetle tvojej tváre, Pane;<br />
deň čo deň sa raduje z&nbsp;tvojho mena *<br />
a&nbsp;honosí sa tvojou spravodlivosťou.	<var>R.</var><br />
„On bude volať ku mne: ‚Ty si môj otec, *<br />
môj Boh a&nbsp;útočište mojej spásy.‘<br />
Naveky mu svoju milosť zachovám *<br />
a&nbsp;pevná bude moja zmluva s&nbsp;ním.“	<var>R.</var></div>
</div>
</div>
<div class="lcLINE">
<div id='c_Sk13_16-17_22-25' class="lcCITANIE" title='Čítanie zo Skutkov Apoštolov'><h4>Čítanie zo&nbsp;Skutkov Apoštolov 	<span><a href='http://dkc.kbs.sk/?in=Sk13,16' class='away' title='Zobrazí kontext čítania v Biblii'>Sk 13, 16</a>-17. 22-25</span></h4>
<h5>Pavlovo svedectvo o&nbsp;Kristovi, Dávidovom synovi</h5>
<p>Pavol vstal v&nbsp;synagóge Pizídskej Antiochie, dal rukou znamenie, aby bolo ticho, a&nbsp;povedal: „Mužovia, Izraeliti a&nbsp;vy všetci, čo sa bojíte Boha, počúvajte! Boh tohoto izraelského ľudu si vyvolil našich otcov a&nbsp;povýšil tento ľud, keď býval v&nbsp;cudzine, v&nbsp;egyptskej krajine. Potom ho z&nbsp;nej vyviedol zdvihnutým ramenom.</p>
<p>Povolal im za kráľa Dávida a&nbsp;vydal mu svedectvo: ‚Našiel som Dávida, syna Jesseho, muža podľa môjho srdca, ktorý bude plniť moju vôľu celú.‘</p>
<p>Z&nbsp;jeho potomstva dal Boh podľa prisľúbenia Izraelu Spasiteľa, Ježiša. Pred jeho príchodom Ján hlásal všetkému izraelskému ľudu krst pokánia. Keď Ján končil svoj beh, hovoril: ‚Ja nie som ten, za koho ma pokladáte. Ale, hľa, po mne prichádza ten, ktorému nie som hoden rozviazať obuv na nohách.‘“</p>
<p class='dovetok'>Počuli sme Božie slovo.</p>
</div>
</div>
<div class="lcLINE">
<div id='c_Mt1_1-25' class="lcCITANIE" title='Začiatok svätého Evanjelia podľa Matúša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Zajtra bude zahladená neprávosť zeme a&nbsp;začne nad nami kraľovať Spasiteľ sveta.</span></p><h4>Začiatok svätého Evanjelia podľa Matúša 	<span><a href='http://dkc.kbs.sk/?in=Mt1,1' class='away' title='Zobrazí kontext čítania v Biblii'>Mt 1, 1</a>-25</span></h4>
<h5>Rodokmeň Ježiša Krista, Dávidovho syna</h5>
<p>Rodokmeň Ježiša Krista, syna Dávidovho, syna Abrahámovho. Abrahám mal syna Izáka, Izák Jakuba, Jakub Júdu a&nbsp;jeho bratov, Júda Faresa a&nbsp;Záru z&nbsp;Tamary. Fares mal syna Ezroma, Ezrom Arama. Aram mal syna Aminadaba, Aminadab Násona, Náson Salmona, Salmon mal syna Bóza z&nbsp;Rachaby, Bóz Obeda z&nbsp;Rút, Obed Jesseho a&nbsp;Jesse kráľa Dávida.</p>
<p>Dávid mal syna Šalamúna z&nbsp;Uriášovej ženy. Šalamún mal syna Roboama, Roboam Abiáša, Abiáš Azu, Aza Jozafata, Jozafat Jorama, Joram Oziáša. Oziáš mal syna Joatama, Joatam Achaza, Achaz Ezechiáša. Ezechiáš mal syna Manassesa, Manasses Amona, Amon Joziáša, Joziáš Jechoniáša a&nbsp;jeho bratov za babylonského zajatia.</p>
<p>Po babylonskom zajatí Jechoniáš mal syna Salatiela, Salatiel Zorobábela, Zorobábel Abiuda, Abiud Eliakima, Eliakim Azora. Azor mal syna Sadoka, Sadok Achima, Achim Eliuda. Eliud mal syna Eleazara, Eleazar Matana, Matan Jakuba. Jakub mal syna Jozefa, manžela Márie, z&nbsp;ktorej sa narodil Ježiš, nazývaný Kristus.</p>
<p>Všetkých pokolení od Abraháma po Dávida bolo štrnásť, od Dávida po babylonské zajatie štrnásť a&nbsp;štrnásť od babylonského zajatia po Krista.</p>
<p>S&nbsp;narodením Ježiša Krista to bolo takto: Jeho matka Mária bola zasnúbená s&nbsp;Jozefom. Ale skôr, ako by boli začali spolu bývať, ukázalo sa, že počala z&nbsp;Ducha Svätého.</p>
<p>Jozef, jej manžel, bol človek spravodlivý a&nbsp;nechcel ju vystaviť potupe, preto ju zamýšľal potajomky prepustiť. Ako o&nbsp;tom uvažoval, zjavil sa mu vo sne Pánov anjel a&nbsp;povedal: „Jozef, syn Dávidov, neboj sa prijať Máriu, svoju manželku, lebo to, čo sa v&nbsp;nej počalo, je z&nbsp;Ducha Svätého. Porodí syna a&nbsp;dáš mu meno Ježiš; lebo on vyslobodí svoj ľud z&nbsp;hriechov.“</p>
<p>To všetko sa stalo, aby sa splnilo, čo Pán povedal ústami proroka: „Hľa, panna počne a&nbsp;porodí syna a&nbsp;dajú mu meno Emanuel,“ čo v&nbsp;preklade znamená: Boh s&nbsp;nami.</p>
<p>Keď sa Jozef prebudil, urobil, ako mu prikázal Pánov anjel, a&nbsp;prijal svoju manželku. Ale nepoznal ju, kým neporodila syna; a&nbsp;dal mu meno Ježiš.</p>
<p class='dovetok'>Počuli sme slovo Pánovo.</p>
</div>
<p class="lcMOD dep2">alebo kratšie</p> 
<div id='c_Mt1_18-25' class="lcCITANIE" title='Čítanie zo svätého Evanjelia podľa Matúša'>
<p class="lcVPEblock"><span class='lcVPE'>Aleluja, aleluja, aleluja.</span> <span class='lcVERS'>Zajtra bude zahladená neprávosť zeme a&nbsp;začne nad nami kraľovať Spasiteľ sveta.</span></p><h4>Čítanie zo&nbsp;svätého Evanjelia podľa Matúša 	<span><a href='http://dkc.kbs.sk/?in=Mt1,18' class='away' title='Zobrazí kontext čítania v Biblii'>Mt 1, 18</a>-25</span></h4>
<h5>Mária porodí syna a&nbsp;dáš mu meno Ježiš</h5>
<p>S&nbsp;narodením Ježiša Krista to bolo takto: Jeho matka Mária bola zasnúbená s&nbsp;Jozefom. Ale skôr, ako by boli začali spolu bývať, ukázalo sa, že počala z&nbsp;Ducha Svätého.</p>
<p>Jozef, jej manžel, bol človek spravodlivý a&nbsp;nechcel ju vystaviť potupe, preto ju zamýšľal potajomky prepustiť. Ako o&nbsp;tom uvažoval, zjavil sa mu vo sne Pánov anjel a&nbsp;povedal: „Jozef, syn Dávidov, neboj sa prijať Máriu, svoju manželku, lebo to, čo sa v&nbsp;nej počalo, je z&nbsp;Ducha Svätého. Porodí syna a&nbsp;dáš mu meno Ježiš; lebo on vyslobodí svoj ľud z&nbsp;hriechov.“</p>
<p>To všetko sa stalo, aby sa splnilo, čo Pán povedal ústami proroka: „Hľa, panna počne a&nbsp;porodí syna a&nbsp;dajú mu meno Emanuel,“ čo v&nbsp;preklade znamená: Boh s&nbsp;nami.</p>
<p>Keď sa Jozef prebudil, urobil, ako mu prikázal Pánov anjel, a&nbsp;prijal svoju manželku. Ale nepoznal ju, kým neporodila syna; a&nbsp;dal mu meno Ježiš.</p>
<p class='dovetok'>Počuli sme slovo Pánovo.</p>
</div>
</div>
</div>
</div>
</div>
</section></div></article>
</div>
</body>
</html>